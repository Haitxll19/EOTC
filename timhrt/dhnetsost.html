<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>ሰው ለመዳን ምን ያስፈልገዋል?</h1>

<ul class="data">
	<li>
		<span style="color: #000000;font-size:16px;font-weight: bold">


ሰውን ያዳነው የእግዚአብሔር ጸጋ መሆኑ ተገልጿል፡፡ ነገር ግን ይህን መዳን ለመፈጸምና በተሰጠው የመዳን አገልግሎት ተጠቃሚ ለመሆን ከእያንዳንዱ ሰው የሚጠበቅ ነገር አለ፡፡ ሐዋርያው የእግዚአብሔርን የማዳን ነገር ሲገልጽ፡- “እኛ በእርሱ ሆነን የእግዚአብሔር ጽድቅ እንሆን ዘንድ ኃጢአት ያላወቀውን እርሱን ስለ እኛ ኃጢአት አደረገው” በማለት ንጹሐ ባሕርይ የሆነ ክርስቶስ ስለ እኛ ኃጢአት “ኃጥእ” ተብሎ መከራ በመቀበሉ የእኛ ኃጢአት መወገዱንና በእርሱ “ኃጥእ” መባል እኛ “የእግዚአብሔር ጽድቅ” መሆናችንን ገለጸ፡፡ በመቀጠልም እንዲህ አለ፡- “አብረንም እየሠራን የእግዚአብሔርን ጸጋ በከንቱ እንዳትቀበሉ ደግሞ እንለምናለን” 2 ቆሮ. 5:21 ፣ 6:1 ይህም ማለት እግዚአብሔር ያደረገልንን የማዳን ጸጋ ለመቀበል ከእኛ የሚጠበቀውን (ምንም እንኳ የምናደርገው ነገር ለጸጋው ምንም የማይመጥንና እዚህ ግባ የሚባል ባይሆንም) ነገር ሳናደርግ እንዳንቀር ነው፡፡ ይህም እያንዳንዳችን ማድረግ ያለብን የራሳችን ድርሻ ያለ መሆኑን በግልጽ የሚያስገነዝብ ነው፡፡ ከእርሱ የሚጠበቅበትን ለማይፈጽም ሰው የእግዚአብሔር ሰውን ማዳን ብቻ በራሱ ተጠቃሚ አያደርገውም፡፡
</br></br>
አንድ ሰው ለመዳን የሚከተሉትን መፈጸም ይኖርበታል፡፡ 
</br>
1. እግዚአብሔር ሰውን ለማዳን በፈቃዱ ያደረገውን ነገር ሁሉ ማመንና መቀበል (እምነት)፡- 
</br>
ጌታችንና መድኃኒታችን ኢየሱስ ክርስቶስ ሰው ሆኖ ከመወለድ ጀምሮ ለሰው ሲል ያደረውን - መጠመቁን፣ ዞሮ ማስተማሩንና ያስተማረውን ቃልና ትእዛዝ ማመንን፣ መከራ መቀበሉን፣ በመጨረሻም በራሱ ፈቃድ ለእኛ ሲል መሞቱን፣ መቀበሩንና በሦስተኛው ቀን መነሣቱን እና በአርባኛው ቀን ወደ ቀደመ ክብሩ ማረጉን . . . በአጠቃላይ ኦርቶዶክሳዊት ተዋሕዶ ቤተ ክርስቲያን የምታምነውን ሁሉ በፍጹም ልብ ማመን ያስፈልጋል፡፡ እግዚአብሔር እኛን ለማዳን ያደረገውን ልዩ ቸርነትና እናምነው ዘንድ የገለጠውን እውነት የማያምን ሰው ሊድን አይችልም፡፡ 
</br></br>
እግዚአብሔር ያደረገውን ቸርነትና የፈጸመውን ድኅነት ለማያምን ሰው ለእርሱ ልክ የሰው ድኅነት እንዳልተፈጸመና ገና እንዳልዳነ ይሆንበታል፡፡ ይህም ማለት በኢየሱስ ክርስቶስ የማያምን ሰው አሁን እየኖረበት ያለው ዘመኑ ዘመነ ወንጌል ዓመተ ምሕረት ቢሆንም  እርሱ ግን በዘመነ ኦሪት በዓመተ ፍዳ እንደ ነበሩት ሰዎች ይሆናል ማለት ነው፡፡ በእርግጥ እንዲያውም በዚያ ዘመንም ወደፊት በዘመነ ወጌል የሚሆነውን በእምነት አሻግረው ያዩና በተስፋ የጠበቁ ደጋግ አበው ነበሩ፡፡ ከዘመኑ ሳይደርሱ እንደ ደረሱ ሆነው ሥጋዌው ከፊታቸው ግልጽ ብሎ እየታያቸው ዕለቱን እንደ ተፈጸመ እያደረጉ ትንቢት የተናገሩ ነቢያትም ነበሩ፡፡ አሁን በዘመነ ወንጌል በዓመተ ምሕረት እየኖረ የማያምን ኢአማኒ ሰው ግን ከዘመነ ብሉይ እንደ ነበሩት አሕዛብ ያለ ነው፡፡ ወንጌላዊው ቅዱስ ዮሐንስ በኢየሱስ ክርስቶስ ያላመነን ሰው ምን እንደሚገጥመው ሲናገር፡- “በልጁ የማያምን ግን የእግዚአብሔር ቁጣ በእርሱ ላይ ይኖራል እንጂ ሕይወትን አያይም” ያለው ለዚህ ነው፡፡ ዮሐ. 3፡36
</br></br>
ጌታችን በቅዱስ ቃሉ፡- “እውነት እውነት እላችኋለሁ፣ ቃሌን የሚሰማ የላከኝንም የሚያምን የዘለዓለም ሕይወት አለው፣ ከሞትም ወደ ሕይወት ተሻገረ እንጂ ወደ ፍርድ አይመጣም” በማለት ማመን የሕይወት መንገድ መሆኑን አስተምሯል፡፡ ዮሐ. 5፡24፡፡ እንዲሁም “በእርሱ የሚያምን ሁሉ የዘለዓለም ሕይወት እንዲኖረው እንጂ እንዳይጠፋ እግዚአብሔር እንድያ ልጁን እስኪሰጥ ድረስ ዓለሙን እንዲሁ ወዷልና፡፡ … በእርሱ በሚያምን አይፈረድበትም፤ በማያምን ግን በአንዱ በእግዚአብሔር ልጅ ስም ስላላመነ አሁን ተፈርዶበታል” በማለት በእርሱ ማመን የድኅነት መሠረት ሲሆን አለማመን ደግሞ የፍርድና የሞት መንገድ መሆኑን ግልጽ ባለ ቃል አስረዳ፡፡ ዮሐ. 3፡18 ፣  ዮሐ. 4:5 ፣ ዮሐ. 5:10 
</br></br>
ጌታችን “የሰጠኸኝን ቃል ሰጥቻቸዋለሁና፤ እነርሱም ተቀበሉት፣ ከአንተም ዘንድ እንደ ወጣሁ በእውነት አወቁ፣ አንተም እንደ ላክኸኝ አመኑ” በማለት እምነት እርሱ የነገረንን ቃል መቀበልና ማመን መሆኑን ተናግሯል፡፡ ዮሐ. 17፡8 በአጠቃላይ እግዚአብሔር እርሱን ማወቅ በምንችለው መጠን እናውቀውና እናምነው ዘንድ፣ ወደ እውነት ይመራን ዘንድ በቅዱስ መጽሐፍ የገለጠውን እውነት መቀበልና ማመን ለድኅነት የግድ ነው፡፡ “ያለ እምነት እግዚአብሔርን ደስ ማሰኘት አይቻልም፤ ወደ እግዚአብሔር የሚደርስ እግዚአብሔር እንዳለ፣ ለሚፈልጉትም ዋጋ እንዲሰጥ ያምን ዘንድ ያስፈልገዋልና” እንደ ተባለ፡፡ ዕብ. 11፡6 
</br></br>
ሃይማኖት የድኅነት መሠረት ነው፡፡ ቤት ያለ መሠረት ሊቆም እንደማይችልና በአየር ላይ ሕንፃ መገንባት እንደማይቻል ሁሉ የዘለዓለማዊ ድኅነት መሠረትም ሃይማኖት ነው፡፡ ለመዳን አንድ አምላክ የሆነውንና በአንድነቱ ውስጥ ልዩ ሦስትነት ያለውን የሕያወ ባሕርይ የእግዚአብሔርን ህልውናውን፣ ፈጣነቱን፣ አዳኝነቱን … ማመን፣ የእግዚአብሔር ወልድን ሥጋዌውን፣ ሞቱን፣ ተዋሕዶውን፣ ትንሣኤውን፣ . . .  ማመን ለመዳን ሊታለፉ የማይችሉ ቁልፎች ናቸው፡፡ ያለዚህ እምነት ወይም ከዚህ የወጣ እምነት አያድንም፡፡     
</br></br>
2. ለድኅነት መሠረታዊ የሆኑ ምሥጢራትን መፈጸም 
</br>
ከማመን ቀጥሎ ለድኅነት ወሳኝና አስፈላጊ የሆኑ ምሥጢራትን መፈጸም ይገባል፡፡ እነዚህም በመጀመሪያ ጥምቀት፤ ሜሮን፤ እና ቁርባን ሲሆኑ ከዚያ በኋላ በሕይወት ሂደት ለሚገጥሙ ነገሮች ደግሞ ንስሐ ናቸው፡፡ 
</br></br>
ምሥጢረ ጥምቀት
 </br>
በጥምቀት ከክርስቶስ ሞትና ትንሣኤ ጋር እንተባበራለን፡፡ ሐዋርያው ይህን እንዲህ በማለት ይገልጸዋል፡- “ሞቱንም በሚመስል ሞት ከእርሱ ጋር ከተባበርን ትንሣኤውን በሚመስል ትንሣኤ ደግሞ ከእርሱ ጋር እንተባበራለን፡፡” ሮሜ. 6:5-6 ይህም ማለት ከክርስቶስ ሞትና በሞቱ ከተገኘው ሕይወት ጋር የምንተባበረው በጥምቀት አማካይነት ነው፡፡ ክርስቶስ ወደ መቃብር ወርዶ ሦስት ቀንና ሦስት ሌሊት እንደ ቆየ እኛም የፈለገ ዮርዳኖስ አምሳል በሆነ ውኃ ውስጥ ሦስት ጊዜ በመግባት ከሞቱ ጋር መተባበራችንን እንመሰክራለን፡፡ ከዚያም ክርስቶስ ሞትን በራሱ ኃይል ድል አድርጎ እንደ ተነሣ እኛም ከውኃው በመውጣት ትንሣኤውን እንመሰክራለን፡፡ እንዲህ በማድረግም ሞቱን በሚመስል ሞት ከእርሱ ጋር በመተባበር በትንሣኤውም እንተባበራለን፤በማለትም ዘለዓለማዊ ለሆነው የሕይወት ትንሣኤ እድምተኞች እንሆናለን፡፡ 
</br></br>
ከየሀገሩ በዓለ ሰዊትን ለማክበር በኢየሩሳሌም ተሰብስበው የነበሩ አይሁድ ቅዱስ ጴጥሮስ የዘለዓለም ሕይወትን ይወርሱ ዘንድ ሲያስተምራቸው በትምህርቱ ልባቸው ተነክቶ “ምን እናድርግ?” ብለው ለጠየቁት ጥያቄ ይድኑ ዘንድ መጠመቅ እንዳለባቸው ሲያስረዳቸው “ንስሐ ግቡ፣ ኃጢአታችሁም ይሠረይ ዘንድ እያንዳንዳችሁ በኢየሱስ ክርስቶስ ስም ተጠመቁ . . . ” ነበር ያላቸው፡፡ የሐዋ. 2፡38 ይድኑ ዘንድ የሐዋርያትን ትምህርት ሰምተው በጌታ አምላክነት ያመኑ እነ ሊዲያ፣ ቆርኔሌዎስ፣ የወኅኒ ጠባቂው ሁሉ ተጠምቀዋል፡፡ የሐዋ. 10፡47 ፣ 16፡15 ፣ 33 ስለዚህ የሰው ልጅ ይድን ዘንድ በአብ በወልድ በመንፈስ ቅዱስ ስም ሊጠመቅ ይገባዋል፡፡ ማቴ. 28፡19-20 
   </br></br>
በዚህ ዓይነት ያልተጠመቀ ከክርስቶስ ጋር ኅብረት የለውም፡፡ ክርስቶስ በሞቱ ሞትን ድል ማድረጉን አምኖ ይህን እምነቱን (በጥምቀት) ስላልመሰከረና ሞቱን በሚመስል ሞት (ወደ ውኃ ውስጥ በመግባትና በመጠመቅ) ከእርሱ ጋር ስላልተባበረ በትንሣኤው ሊተባበር ማለትም የሕይወት ትንሣኤን ሊያገኝ አይችልም፡፡
</br></br>
ክርስቶስ በሞቱ ሞትን የደመሰሰው መሆኑ ከላይ ተገልጾአል፡፡ አስቀድሞ ነቢዩ ኢሳይያስ በትንቢት፡- “ሞትን ለዘለዓለም ይውጣል” በማለት፣ ነቢዩ ሆሴዕም “ሞት ሆይ፣ መውጊያህ የት አለ? ሲኦል ሆይ ማጥፋትህ ወዴት ወዴት አለ?” በማለት የተናገሩት የሞት ድል መነሣት በመድኃኒታችን ከተፈጸመ በኋላ ሐዋርያው ይህንኑ አስታውሶ “ሞት ሆይ፣ መውጊያህ የት አለ? ሲኦል ሆይ፣ ድል መንሣትህ የት አለ?” በማለት በሞት ላይ የተነገረው ትንቢት መፈጸሙን ገለጸ፡፡ ኢሳ. 25:8 ፣ ሆሴ. 13:14 ፣ 1 ቆሮ. 15:55
</br></br>
ይህ የሞት ድል መነሣት ለእያንዳንዳችን የሚደርሰን በእምነት ተመሥርተን ሞቱን በሚመስል ሞት በጥምቀት ውስጥ ስናልፍ ነው፡፡ በጥምቀት ከእርሱ ጋር በመተባበር ካልሆነ በስተቀር በሞት ላይ በአዋጅ የተደረገው ሽረትና ድል መንሣት ለማንም ሊደርሰው አይችልም፡፡ 
</br></br>
ለዚህ ነው በዮሐንስ ወንጌል ላይ እንዲህ የሚለው፡-
</br>
“ዘየአምን በወልድ ቦ ሕይወት ዘለዓለም ወዘሰ ኢየአምን በወልድ ኢይሬእያ ለሕይወት ዘለዓለም አላ መቅሠፍተ መዓቱ ለእግዚአብሔር ይነብር ላዕሌሁ - በልጁ የሚያምን የዘለዓለም ሕይወት አለው፤ በልጁ የማያምን ግን የእግዚአብሔር ቁጣ በእርሱ ላይ ይኖራል እንጂ ሕይወትን አያይም፡፡” ዮሐ. 3.36፡፡
</br></br>
ለሕይወት የሆነ አዲስ ሰውነትን ገንዘብ የምናደርገውና ክርስቶስን የምንለብሰው በጥምቀት ነው፡፡ “የተጠመቃችሁ ሁላችሁ ክርስቶስን ለብሳችኋልና” እንዳለ፡፡ ገላ. 3:27 ያልተጠመቀ ሰው ክርስቶስን ሊለብስና አዲስ ተፈጥሮን ገንዘብ ሊያደርግ አይቻለውም፡፡ “ማንም በክርስቶስ ቢሆን አዲስ ፍጥረት ነው” ያለው ለዚህ ነው፡፡ 1 ቆሮ. 5:17 
</br></br>
መድኃኒታችንም “ያመነ የተጠመቀ ይድናል፤ ያላመነ ግን ይፈረድበታል” በማለት ግልጽ በሆነ ሁኔታ ያለ ጥምቀት ድኅነት የሌለ መሆኑን ተናግሯል፡፡ ማር 16፡16፡፡ “ያላመነ ያልተጠመቀ ይፈረድበታል” በማለት ፋንታ “ያላመነ ይፈረድበታል” ያለው ያላመነ ሰው ለመጠመቅ የሚፈልግበት ምክንያት ስለሌለ ነው፡፡ ምክንያቱም አንድ ሰው የሚጠመቀው የጥምቀትን ጥቅም ሲረዳና ሲያምን ነው፡፡ ኢትዮጵያዊው ጃንደረባ ሐዋርያው ፊልጶስ ያስተማረውን ስላመነ፡- “ነዋ ማየ ወመኑ ይከልአኒ ተጠምቆ - እነሆ ውኃ፤ እንዳልጠመቅ የሚከለክለኝ ምንድን ነው?” አለው፡፡ ፊልጶስም “ይደልወከ ከመ ትእመን በፍጹም ልቡናከ - በፍጹም ልብህ ልታምን ይገባሃል” አለው፡፡ አርሱም “አነ አአምን ከመ ኢየሱስ ክርስቶስ ወልዱ ለእግዚአብሔር - ኢየሱስ ክርስቶስ የእግዚአብሔር ልጅ እንደ ሆነ አምናለሁ” በማለት እምነቱን መስክሮ ተጠመቀ፡፡ የሐዋ 8:35-38 የማያምን ሰው መጠመቅ አይፈልግም፣ ሊጠመቅም አይገባውም፣ ቢጠመቅም አይጠቅመውም፡፡ ይህ እምነት ወሳኝ ስለሆነ ሕፃናት ሲጠመቁ የክርስትና እናት ወይም አባት ስለ እነርሱ ጸሎተ ሃይማኖትን እንዲደግምላቸውና ሲያድጉም ሃይማኖታቸውን እንዲያስተምሯቸው በእግዚአብሔር ፊት አደራ ይቀበላል፣ ቃል ይገባል፡፡ 
</br></br>
ይህ “ያመነ የተጠመቀ ይድናል፤ ያላመነ ግን ይፈረድበታል” የሚለው ቃለ ወንጌል የሕፃናትን ጥምቀት የሚከለክል አይደለም፡፡ ይልቁንም ጥምቀት ለእነርሱም አስፈላጊ መሆኑን የሚያሳይ ነው፡፡ ምክንያቱም ጥምቀት ለመዳን አስፈላጊ እንደ መሆኑ መጠን እነርሱም ይድኑ ዘንድ ሊጠመቁ ግድ ይላልና፡፡ በመሠረቱ ይህ የተነገረው በተለያየ ምክንያት ሳይጠመቁ ላደረጉና ማመን በሚችሉበት ዕድሜ ላይ ለደረሱ ሰዎች ነው እንጂ የሕፃናት ጥምቀትን በተመለከተ የተነገረ አይደለም፡፡ ለምሳሌ ቅዱስ ጳውሎስ፡- “ሊሠራ የማይወድ አይብላ” ያለው መሥራት እየቻሉ በስንፍና ምክንያት መሥራት የማይወዱትን እንጂ በዕድሜ ሕፃናት የሆኑትንና በተለያዩ ምክንያቶች መሥራት የማይችሉትን የሚመለከት አለመሆኑ ግልጽ ነው፡፡ 2 ተሰ. 3፡10 ያውም “ሊሠራ የማይወድ” አለ እንጂ “የማይሠራ” አላለም፡፡ ሳይጠመቅ ቆይቶ ማመን በሚችልበት ዕድሜ የደረሰ ሰው ግን ከመጠመቁ በፊት የክርስትናን ትምህርት በሚገባ ሊማርና ሊያምን ይገባዋል፡፡ ከክርስቲያን ቤተሰቦች የተወለዱ ሕፃናት ግን በኦርቶዶክስ ተዋሕዶ ቤተ ክርስቲያን ሥርዓት መሠረት ወንዶች በተወለዱ በአርባ ቀን፣ ሴቶች ደግሞ በሰማንያ ቀናቸው ይጠመቃሉ፡፡ ትምህርቱን ደግሞ እያደጉ በሒደት ይማራሉ፡፡ ይህ የሕፃናት ጥምቀትም ከጥንት ከሐዋርያት ዘመን ጀምሮ ሲሠራበት የኖረ መጽሐፍ ቅዱሳዊና ትውፊታዊ ነው፡፡ የሐዋ. 16፡33 ፣ 1 ቆሮ. 1:15 
</br></br>
ጥምቀት ለድኅነት ወሳኝ መሆኑን ቅዱስ ጴጥሮስም ሲገልጽ፡- “ይህም ውኃ ደግሞ ማለት ጥምቀት ምሳሌው ሆኖ አሁን ያድነናል፣ ይህም የሰውነትን እድፍ ማስወገድ አይደለም” አለ፡፡ 1 ጴጥ. 3:21 ይኸው ሐዋርያ በበዓለ ሃምሳ ያመኑት ሦስት ሺህ ሰዎች “ምን እናድርግ?” ባሉ ጊዜ “ንስሐ ግቡ፤ ኃጢአታችሁም ይሠረይ ዘንድ እያንዳንዳችሁ በኢየሱስ ክርስቶስ ስም ተጠመቁ” ያላቸው በጥምቀት ሥርየት ኃጢአትና ድኅነት የሚገኝ በመሆኑ ነው፡፡ በሁለተኛው ዓለም አቀፋዊ የቤተ ክርስቲያን ጉባኤ በ381 ዓ.ም. በቁስጥንጥንያ የተሰበሰቡት ቅዱሳን አባቶችም በጸሎተ ሃይማኖት ላይ፡- “ወነአምን በአሐቲ ጥምቀት ለሥርየተ ኃጢአት - ኃጢአት በሚሠረይባት በአንዲት ጥምቀት እናምናለን” ያሉት ለዚህ ነው፡፡ ከላይ እንደ ተገለጸው ሕፃናትም እንዲጠመቁ የሚደረገው ጥምቀት ለድኅነት ወሳኝ ስለ ሆነ ነው፡፡ ቅዱስ ጳውሎስም፡- “ለአዲስ ልደት በሚሆነው መታጠብና (በጥምቀት) በመንፈስ ቅዱስ መታደስ አዳነን” በማለት ጥምቀት የመዳን ምሥጢር መሆኑን ጽፎልናል፡፡ ቲቶ. 3፡5
</br></br>
እንዲሁም በጥምቀት ዳግም ልደትንና በዚህም የእግዚአብሔር የጸጋ ልጅነትን እናገኛለን፡፡ ይህንም ጌታችን “ሰው ከውኃና ከመንፈስ ቅዱስ ካልተወለደ ወደ እግዚአብሔር መንግሥት ሊገባ አይችልም” በማለት በማያሻማ ሁኔታ በመለኮታዊ ቃሉ ተናግሯል፡፡ ዮሐ 3:5 በዚህ ልጅነትም ወራሾች እንሆናለን፡፡ ሮሜ. 8:16-17፡፡
</br></br>
ምሥጢረ ሜሮን 
</br>
ምሥጢረ ሜሮን ለተጠመቁ ሰዎች ከጥምቀት ቀጥሎ ወዲያውኑ የሚፈጸም ምሥጢር ነው፡፡ ይህም በቅዱስ ቅባት መቀባትን የሚያመለክት ምሥጢር ሲሆን በዚህም ተጠማቂው በመንፈስ ቅዱስ መታተምንና ሀብታተ መንፈስ ቅዱስን ያገኛል፡፡ ሜሮን ለእግዚአብሔር መታተመን ያስገኛል፡፡ በዚህ ምሥጢር መፈጸም ተጠማቂው አባቱን እግዚአብሔርንና ፈቃዱን የሚያውቅበትንና ፍቅሩ በውስጡ የሚሣልበትን ጸጋ ያገኛል፡፡ ሐዋርያው ቅዱስ ዮሐንስ ስለዚህ ምሥጢርና አገልግሎቱ ሲናገር እንዲህ ይላል፡- 
</br></br>
“እናንተም ከቅዱሱ ቅባት ተቀብላችኋል፣ ሁሉንም ታውቃላችሁ፡፡ … እናንተስ ከእርሱ የተቀበላችሁት ቅባት በእናንተ ይኖራል፣ ማንም ሊያስተምራችሁ አያስፈልጋችሁም፡፡ ነገር ግን የእርሱ ቅባት ስለ ሁሉ እንደሚያስተምራችሁ፤ እውነተኛም እንደ ሆነ፣ ውሸትም እንዳልሆነ እናንተንም እንዳስተማራችሁ በእርሱ ኑሩ፡፡ 1 ዮሐ. 2:20 ፣ 21 ፣ 27 
</br></br>
በአጠቃላይ ይህ ምሥጢር፡- “እንደ ክርስቶስ ስጦታ መጠን ለእያንዳንዳችን ጸጋ ተሰጠን” እንደ ተባለ እያንዳንዱ ይሠራበትና ፈጣሪውን ያገለግልበት ዘንድ እንደየ ዓቅሙ የሚችለውንና የሚጠቅመውን ልዩ ልዩ የጸጋ ስጦታ የሚያገኝበት ምሥጢር ነው፡፡ ኤፌ. 4:7 ፣1 ቆሮ. 12:7፡፡ ቅዱስ ጳውሎስም ስለዚህ ምሥጢር፡- “ለቤዛ ቀን የታተማችሁበትን ቅዱሱን የእግዚአብሔርን መንፈስ አታሳዝኑ” አለ፡፡ ኤፌ. 4:4
</br></br>

ምሥጢረ ቁርባን 
</br>

ሰው መጀመሪያ ከፈጣሪው ጋር የተጣላው “አትብላ” የተባለውን በመብላቱ ስለ ሆነ ጥንት በመብል ምክንያት የሞተውን ሰው ድኅነቱ ፍጹም ይሆን ዘንድ ዳግመኛ በመብል እንዲድን አደረገው፡፡ “አትብላ” የሚለውን “ብላ” በሚል ለወጠለት፡፡ እንዲበላ የተሰጠውም እጅግ በጣም የከበረና ስለ ገናናነቱ የሰው አንደበት ሊገልጸው የማይችለው የክርስቶስ ቅዱስ ሥጋና ክቡር ደም ነው፡፡ ለቸርነቱ ወሰን የሌለው እግዚአብሔር እንዲህ አደረገልን፡፡ ስሙ ለዘለዓለም የተመሰገነ ይሁን! አሜን፡፡
</br></br>
አምላካችንና መድኃኒታችን ኢየሱስ ክርስቶስ ለዓለሙ ሁሉ ቤዛ ይሆን ዘንድ የተወደደ መሥዋዕት አድርጎ ያቀረበው ራሱን ነው፡፡ በምሴተ ሐሙስ ፍሥሐ ኦሪቱን ከበሉ በኋላ በዚያው በአንድ ጠረጴዛ ላይ የኦሪቱን መሥዋዕት በአዲስ ለወጠው፡፡ ለደቀ መዛሙርቱም እንዲህ አላቸው፡-
</br></br>
“ሲበሉም ኢየሱስ እንጀራን አንሥቶ ባረከ፣ ቆርሶም ለደቀ መዛሙርቱ ሰጠና፡- እንካችሁ ብሉ፤ ይህ ሥጋዬ ነው አለ፡፡ ጽዋንም አንሥቶ አመስግኖ ሰጣቸው፤ እንዲህም አለ፡- ሁላችሁ ከእርሱ ጠጡ፤ ስለ ብዙዎችም ኃጢአት ይቅርታ የሚፈስ የአዲስ ኪዳን ደሜ ይህ ነው፡፡” ማቴ. 26:26-28
</br></br>
ስለሆነም ቅዱስ ሥጋውንና ክቡር ደሙን የሰጠን ለሁላችንም የኃጢአት ይቅርታ ነው፡፡ የኃጢአት ሥርየት ለማግኘት መከፈል የሚኖርበት ዕዳ አለ፡፡ ሰው ላጠፋው ጥፋት ራሱ መክፈል ያልቻለውን የኃጢአት ዕዳ ጌታችን በተዋሐደው ሥጋ ራሱ ዕዳችንን በመክፈል ነፃ አወጣን፣ ሥርየትን ሰጠን፡፡ ይህን ሥርየት ለማግኘት ስለ እኛ ኃጢአት የተሠዋውን መሥዋዕት መብላትና መጠጣት ይገባል፡፡ ወንጌላዊው ቅዱስ ዮሐንስ “ወደሙ ለኢየሱስ ክርስቶስ ያንጽሐነ እምኩሉ ኃጣውኢነ - የኢየሱስ ክርስቶስ ደም ከኃጢአት ሁሉ ያነጻናል” ያለው ለዚህ ነው፡፡ 1 ዮሐ. 1፡7
</br></br>
ጊዜያዊና ሥጋዊ ምግብን ፈልገው ሲከተሉት ለነበሩት አይሁድ መድኃኔ ዓለም ኢየሱስ ክርስቶስ ስለ ድካማቸው፣ እንዲሁም ምሳሌነቱን ያስረዳቸው ዘንድ ኅብስት አበርክቶ ካበላቸው በኋላ እነርሱ ግን ሰማያዊ ነገርን የማይፈልጉና ሳይሠሩ እንዲሁ በተአምር የሚገኝ ኅብስትን እየተመገቡ መኖር የሚፈለጉ ሆነው ስለ ተገኙ አንዲህ አላቸው፡-
</br></br>
“እውነት እውነት እላችኋለሁ፣ የምትፈልጉኝ እንጀራን ስለ በላችሁና ስለ ጠገባችሁ ነው አንጂ ምልክቶችን ስላያችሁ አይደለም፡፡ ለሚጠፋ መብል አትሥሩ፤ ነገር ግን ለዘለዓለም ሕይወት ለሚኖር መብል የሰው ልጅ ለሚሰጣችሁ ሥሩ … የሕይወት እንጀራ እኔ ነኝ፤ ወደ እኔ የሚመጣ ከቶ አይራብም፤ በእኔ የሚያምንም ሁል ጊዜ ከቶ አይጠማም፡፡ … የሕይወት እንጀራ እኔ ነኝ፡፡ አባቶቻችሁ በምድረ በዳ መና በሉ፣ ሞቱም፣ ሰው ከእርሱ በልቶ አንዳይሞት ከሰማይ አሁን የወረደ እንጀራ ይህ ነው፡፡ ከሰማይ የወረደ ሕያው እንጀራ እኔ ነኝ፤ ሰው ከዚህ እንጀራ ቢበላ ለዘለዓም ይኖራል፡፡ እኔም ስለ ዓለም ሕይወት የምሰጠው እንጀራ ሥጋዬ ነው፡፡” ዮሐ. 6:26-27 ፣ 35:49-51
</br></br>
አይሁድ ይህን ትምህርት ሲሰሙ በማመን ፈንታ “እንግዲህ ይህ ሰው ሥጋውን ልንበላ ይሰጠን ዘንድ እንዴት ይችላል?” በሚል ሥጋዊ አስተሳሰብ እርስ በርሳቸው ተከራከሩ፡፡ ጌታችንም ይህን ታላቅና ረቂቅ ምሥጢር በተመለከተ ትምህርቱን በመቀጠል አንዲህ አለ፡-
</br></br>
“እውነት እውነት እላችኋለሁ፣ የወልደ አጓለ እመሕያው የክርስቶስን ሥጋ ካልበላችሁ ደሙንም ካልጠጣችሁ በራሳችሁ ሕይወት የላችሁም፡፡ ሥጋዬን የሚበላ ደሜን የሚጠጣ የዘለዓለም ሕይወት አለው፤ እኔም በመጨረሻው ቀን አስነሣዋለሁ፡፡ ሥጋዬ አውነተኛ መብል ደሜም እውነተኛ መጠጥ ነውና፡፡ ሥጋዬን የሚበላ ደሜንም የሚጠጣ በእኔ ይኖራል፤ እኔም በእርሱ እኖራለሁ፡፡” ዮሐ. 6:53-58 
</br></br>
ኢየሱስ ክርስቶስ የራሱን ሥጋና ደም መብልና መጠጥ አድርጎ ለዓለሙ (ለሰው) ሁሉ ሰጥቷል፡፡ ከዚህ የበለጠ ፍቅርና የፍቅር መግለጫ የት ይገኛል? ምንስ አለ? ሰው ሰውን ቢወደውና ደግ ቢሆን ከራሱ ውጭ ያለ ነገርን ያደርግለታል አንጂ ራሱን መብልና መጠጥ አድርጎ ይሰጠዋልን?
ጌታችን በግልጽና በአጽንኦት ደጋግሞ እንዳስተማረው የእርሱ ቅዱስ ሥጋና ክቡር ደም የዘለዓለም ሕይወትን የምናገኝበትና ከእርሱ ጋር ተዋሕደን የምንኖርበት የሕይወት ምግብ ነው፡፡ እንዲሁም ሥጋውን ስንበላና ደሙን ስንጠጣ በመስቀል ላይ ስለ እኛ የተቀበለውን መከራ፣ ሕማሙንና ሞቱን፤ ትንሣኤውንና ዕርገቱን በአጠቃላይ ለእኛ ሲል ያደረገውን ቸርነትና የደረሰበትን መከራ ሁሉ እናስታውሳለን፡፡ 1 ቆሮ. 11:26፡፡ ስለዚህ ይህን በቸርነቱ የሰጠንን አማናዊ የሕይወት ምግብ እየተዘጋጀን መመገብ ይገባናል፡፡ አስቀድሞ “አትብሉ” ተብለን ሳለ በልተን ሞትን፣ አሁን ደግሞ “ብሉ” ስንባል አንበላም ብለን ብንሞት ሁል ጊዜ የተባለውን ትቶ ያልተባለውን ማድረግና ዓመፀኛነት ይሆንብናል፡፡ 
</br></br>
ይህንም አንድ ጊዜ ብቻ ሳይሆን ንስሐ እየገባን ስለ ኃጢአታችን ዕለት ዕለት የሚሠዋውን የክርስቶስን ቅዱስ ሥጋ ክቡር ደም መቀበል ይገባል፡፡ ምሳሌው የነበረውን መና እስራኤላውያን በምድረ በዳ ሳሉ አርባ ዓመት ሙሉ ሕፃናትም፣ አዋቂዎችም፣ ሴቶችም፤ ወንዶችም - ሁሉም - በየዕለቱ ሲመገቡ እንደ ኖሩ ሁሉ አማናዊ የሆነውን የክርስቶስን ቅዱስ ሥጋና ክቡር ደምም የዕድሜና ሌላ ልዩነት ሳይኖር ሁሉም አንድ ጊዜ ወይም ለተወሰነ ጊዜ ብቻ ሳይሆን በዚህ ዓለም ሕይወት እሰካሉ ድረስ መቀበል ይገባል፡፡ ኃጢአትን ለማሸነፍ ኃይልን፣ መንገድ በሆነ በዚህ ዓለም ውጣ ውረድ ደክመን እንዳንዝል ጽናትን የምናገኘው በዚህ ነውና፡፡ 1 ቆሮ. 10:3 
</br></br>
እነዚህን ምሥጢራት ማለትም ምሥጢረ ጥምቀትን፣ ምሥጢረ ሜሮንን እና ምሥጢረ ቁርባንን ያልፈጸመ ድኅነት የለውም፡፡ ከዚህ በኋላ ባለው ሕይወት ለሚገጥሙ ውጣ ውረዶች ደግሞ ምሥጢረ ንስሐ አስፈላጊ ነው፡፡ ጥምቀትና ሜሮን የማይደገሙ ሲሆን ምሥጢረ ቁርባን ግን ከላይም አንደ ተገለጸው ሁል ጊዜ ሊፈጸም የሚገባው ነው፡፡ ከዚህ በኋላ ባለው ሕይወት ለሚገጥሙ ውጣ ውረዶች ደግሞ በምሥጢረ ንስሐ አማካይነት የሚፈጸሙ ይሆናሉ፡፡ 
</br></br>
6.  ሕጉን መጠበቅ፣ ትእዛዙን መፈጸም፣ ምግባር ትሩፋት መሥራት 
</br>
አንድ ወጣት ባለጸጋ ወደ ጌታችን ቀርቦ፡- “የዘለዓለምን ሕይወት አንዳገኝ ምን ላድርግ?” ብሎ ሲጠይቀው ጌታችን “ወደ ሕይወት መግባት ብትወድ ትእዛዛትን ጠብቅ” አለው፡፡ ማቴ. 19:16-18 ወደ አግዚአብሔር መንግሥት ለመግባት ማመን ብቻ ሳይሆን በተግባርም የእግዚአብሔርን ፈቃድ መፈጸም እንደሚያስፈልግ ሲናገር፡- “በሰማያት ያለውን የአባቴን ፈቃድ የሚያደርግ እንጂ ጌታ ሆይ ጌታ ሆይ የሚለኝ ሁሉ ወደ መንግሥተ ሰማያት የሚገባ አይደለም” አለ፡፡ ማቴ. 7፡21 
</br></br>
አንዳንድ ሰዎች ከመጽሐፍ ቅዱስ የተወሰኑ ነገሮችን ብቻ ነጥለው በመጠቃቀስ፣ እነርሱ ሊሆን በሚፈልጉት አቅጣጫ በመተርጎምና ሥጋና ደም ያቀበላቸውን በመናገር የሰው ልጅ ለመዳኑ ምንም ዓይነት ድርሻ የለውም፣ ምንም ነገር አይጠበቅበትም የሚል ሃሳብ ያቀርባሉ፡፡ ነገር ግን ይህ ሃሳብ ፈጽሞ የተሳሳተ ነው፡፡ እነዚህ “በጸጋው ድነናል” እያሉ የሰው ልጅ ለመዳኑ ምንም እንደማይጠበቅበት በማስመሰል ሰዎችን ወደ ሞት ጎዳና የሚመሩ የጥፋት መንገድ ሰባኪዎች ናቸው፡፡ ሐዋርያው ቅዱስ ጳውሎስ “ክርስቶስ በተቀበለው መከራና ባደረገው የማዳን ሥራ ድነናልና ከእኛ የሚጠበቅ ምንም ነገር የለም፣ ምግባር ትሩፋት መሥራት አያስፈልገንም” የሚል የተሳሳተ አመለካከት ለነበራቸውና ለሚኖራቸው ሰዎች ሲጽፍ፡- “ነገር ግን በክርስቶስ ልንጸድቅ የምንፈልግ ስንሆን ራሳችን ደግሞ ኃጢአተኞች ሆነን ከተገኘን፤ እንግዲያስ ክርስቶስ የኃጢአት አገልጋይ ነዋ!” በማለት “በጸጋው ሰለ ዳንን ምግባር አያስፈለግም” ማለትና በኃጢአት መኖር ክርስቶስን የኃጢአት አገልጋይ ማድረግ መሆኑን ገልጾአል፡፡ ገላ. 2፡17
</br></br>
ለመዳን ከእምነት እና ምሥጢራትን ከመፈጸም ጋር ኃጢአትን መቃወምና ደምን እስከ ማፍሰስ ድረስ መጋደል ያስፈልጋል፡፡ ዕብ. 12:4 ለዚህ ነው “በፍርሀትና በመንቀጥቀጥ የራሳችሁን መዳን ፈጽሙ” የተባለው፡፡ ፊል. 2:12፡፡ የክርስትና ጥሪ ለማመን ብቻ ሳይሆን መስቀሉን ለመሸከምና መከራ ለመቀበልም ነው፡፡ ፊል. 1:29፡፡ ጌታችን መከራ የተቀበለው እኛም የእርሱን አርአያ እንድንከተል ነውና፤ “የተጠራችሁለት ለዚህ ነውና፤ ክርስቶስ ደግሞ ፍለጋውን እንድትከተሉ ምሳሌ ትቶላችሁ ስለ እናንተ መከራን ተቀብሏልና” እንዳለ፡፡ 1 ጴጥ. 2:21፡፡ መልካም ምግባር ካልተጨመረበት ከኃጢአት መለየትና መራቅ ብቻም አይበቃም፤ “ተገሐሥ እምኩይ - ከክፍ ሽሽ” ካለ በኋላ “ወግበር ሠናየ - መልካምንም አድርግ፤ ወትነብር ለዓለመ ዓለም - ለዘለዓምም ትኖራለህ” ይላልና፡፡ መዝ. 36:27
</br></br>
ጌታችን ስለ ፍርድ ቀን ሁኔታ ሲናገር በቀኙ የሚቆሙትን ዘለዓለማዊ መንግሥቱን ሲያወርሳቸው “ተርቤ አብልታችሁኛልና፣ ተጠምቼ አጠጥታችሁኛልና፣ እንግዳ ሆኜ ብመጣ ተቀብላችሁኛልና፣ ታርዤ አልብሳችሁኛልና” በማለት መልካም ሥራቸውን መስክሮ ነው፡፡ በግራው የሚቆሙትን ደግሞ “እናንት ርጉማን፣ ለሰይጣንና ለመላእክቱ ወደ ተዘጋጀ ወደ ዘለዓለም እሳት ከእኔ ሂዱ” የሚላቸው “ተርቤ አላበላችሁኝምና፣ ተጠምቼ አላጠጣችሁኝምና፣ እንግዳ ሆኜ አልተቀበላችሁኝምና፣ ታርዤ አላለበሳችሁኝምና፣ ታምሜ ታስሬም አልጠየቃችሁኝምና” ብሎ ከወቀሳቸው በኋላ ነው፡፡ ማቴ. 25፡34-36 በዚህ ዓለም ሕይወት ሳሉ ያደረጉት ድርጊት በቀኙ ወይም በግራው ለመቆም እና ወደ ዘለዓለማዊ ሕይወት ወይም ወደ ዘለዓለማዊ ቅጣት የሚሄዱበትን ወሰነ ማለት ነው፡፡ መጽሐፍ ቅዱስ ለመዳን መልካም ሥራ አስፈላጊ መሆኑን እንዲህ በግልጽ እየተናገረ ከዚህ በተቃራኒ የሚያስተምሩ መናፍቃንን የሚሰማና በእነርሱ የሚሳሳት ጆሮ ምክንያት የለውም፡፡   
</br></br>
በአጠቃላይ ከክርስቲያናዊ ምግባር ርቀው በንስሐ መመለስን እንቢ ብለው በኃጢአት ወድቀውና ጸንተው የሚኖሩ ሰዎች ከእግዚአብሔር መንግሥት ውጭ አንደ ሆኑ ሐዋርያው ለቆሮንቶስ ክርስቲያኖች በጻፈው መልእክቱ እንዲህ ሲል አብራርቷል፡-
</br></br>
“ወይስ ዓመፀኞች የእግዚአብሔርን መንግሥት እንዳይወርሱ አታውቁምን? አትሳቱ፤ ሴሰኞች ቢሆኑ ወይም ጣዖትን የሚያመልኩ ወይም አመንዝሮች ወይም ቀላጮች ወይም ከወንድ ጋር ዝሙት የሚሠሩ ወይም ሌቦች ወይም ገንዘብን የሚመኙ ወይም የሚሰክሩ ወይም ተሳዳቢዎች ወይም ነጣቂዎች የእግዚአብሔርን መንግሥት አይወርሱም፡፡” 1 ቆሮ. 6:9-10 
</br></br>
ለመዳን ሃይማኖትና ምግባር የማይነጣጠሉ መሆናቸውን ሐዋርያው ቅዱስ ያዕቆብ በመልእክቱ በግልፅ ጽፏል፡- 
</br>
ወንድሞቼ ሆይ፣ እምነት አለኝ የሚል፣ ሥራ ግን የሌለው ሰው ቢኖር ምን ይጠቅመዋል? እምነቱስ ሊያድነው ይችላልን? ... እምነት ከሥራ ተለይቶ የሞተ መሆኑን ልታውቅ ትወዳለህን? አባታችን አብርሃም ልጁን ይስሐቅን በመሠዊያው ባቀረበ ጊዜ በሥራ የጸደቀ አልነበረምን? እምነት ከሥራው ጋር አብሮ ያደርግ እንደ ነበረ፣ በሥራም እምነት እንደ ተፈጸመ ትመለከታለህን? መጽሐፍም፡- አብርሃም እግዚአብሔርን አመነ፣ ጽድቅም ሆኖ ተቆጠረለት ያለው ተፈጸመ፤ የእግዚአብሔርም ወዳጅ ተባለ፡፡ ሰው በእምነት ብቻ ሳይሆን በሥራ እንዲጸድቅ ታያላችሁ፡፡ እንደዚሁም ጋለሞታይቱ ረዓብ ደግሞ መልእክተኞቹን ተቀብላ በሌላ መንገድ በሰደደቻቸው ጊዜ በሥራ አልጸደቀችምን? ::$ Á°. 2፡14-26:: 
</br></br>
የአግዚአብሔርን የማዳን ሥራ የሚያምን ሰው ሕይወቱ ከሚያምነው ጋር የሚስማማና እምነቱን በተግባር የሚመሰክር ሊሆን ይገባዋል፡፡ 1 ዮሐ. 2:6 ሰዎችን የሚያድን የእግዚአብሔር ጸጋ የተገለጠው በኃጢአት ለመኖር ሳይሆን ኃጢአትን ድል ለማድረግና ጽድቅን ለመሥራት ነውና፤ ሐዋርያው እንዲህ ሲል እንደ ገለጸው፡-
</br></br>
“ሰዎችን ሁሉ የሚያድን የእግዚአብሔር ጸጋ ተገልጧልና፤ ይህም ጸጋ ኃጢአተኝነትንና ዓለማዊ ምኞትን ክደን የተባረከውን ተስፋችንን እርሱም የታላቁን የአምላካችንንና የመድኃኒታችንን የኢየሱስ ክርስቶስን ክብር መገለጥ እየጠበቅን፤ ራሳችንን በመግዛት በጽድቅ እግዚአብሔርን በመምሰል በአሁኑ ዘመን እንድንኖር ያስተምረናል፤ መድኃኒታችንም ከዓመፅ ሁሉ እንዲቤዥን፤ መልካምንም ለማድረግ የሚቀናውን ገንዘቡም የሚሆነውን ሕዝብ ለራሱ አንዲያነጻ ስለ እኛ ነፍሱን ሰጥቷል፡፡” ቲቶ. 2:11-14
</br></br>
መንፈሳዊ ተጋድሎ ራስን ለመግዛትና በፈቃደ እግዚአብሔር ለመኖር የሚደረግ ጥረትና ውጣ ውረድ በመሆኑ በክርስቲያኖች ሕይወት ውስጥ ከፍተኛውን ቦታ ይዞ ይገኛል፡፡ ሐዋርያው ቅዱስ ጳውሎስ “የዲያብሎስ ሽንገላ ትቃወሙ ዘንድ እንዲቻላችሁ የእግዚአብሔርን ዕቃ ጦር ሁሉ ልበሱ፣ መጋደላችን ከደምና ከሥጋ ጋር አይደለምና” እንዳለ XNÄl MXmÂN እንደ አእምሯቸው ስፋትና እንደ እምነታቸው ጥልቀት በየዓቅማቸው በመልካም ምግባር ተሰማርተው የመልካም ነገር ጠላት ከሆነው ከዲያሎስ ጋር እየታገሉ በተጋድሎ ይኖራሉ፡፡ ኤፌ. 6Ý10(12 
</br></br>
ምናልባት መንፈሳዊ ተጋድሎ መጋደል የተሳናቸውና በስም ክርስቲያን ቢባሉም በተግባር ግን የአሕዛብ ዓይነት ሕይወት መኖር የሚሹ ወገኖች ራሳቸውን በማታለያ መጋረጃ ሸፍነው “ድኅነት በጸጋ እንጂ በተጋድሎ አይደለም” በማለት ሰንፈው ለማሳነፍ መንፈሳዊ ተጋድሎን የሚነቅፉ አሉ፡፡ ነገር ግን ይኽ የዲያብሎስ ግብረ አበርነት የሞት መሪነት ነው እንጂ ማንንም የሚጠቅም አይደለም፡፡ ምንም እንኳ ዐቅማችን እየደከመ ሰማያዊነታችንን እየዘነጋን ምድራዊነታችን እየሳበን ብንቸገርም የእያንዳንዳችንን ጥረትና ፍላጎት ደኅና አድርጎ የሚያውቅ እርሱ የቸርነትና የምሕረት እጆቹን እንዲዘረጋልንና ብርታትንና ድል መንሣትን እንዲሰጠን መማጸኑ ከሁሉም የተሻለ ነው፡፡ መዳን እንዲሁ በማመን ብቻ የሚገኝ ቢሆንማ ኖሮ ሐዋርያው “እስመ በብዙኅ ጻማ ወሕማም ሀለወነ ንባእ ለመንግሥተ እግዚአብሔር - ወደ እግዚአብሔር መንግሥት በብዙ ድካምና መከራ እንገባ ዘንድ አለን”  ለምን ይል ነበር? የሐዋ፣ 14፡22 ወደ ሕይወት የሚወስደውን መንገድ ቀጭን ደጁንም ጠባብ ያሰኘው በክርስትና ሕይወት ውስጥ ጽኑ መንፈሳዊ ተጋድሎ በማስፈለጉ አይደለምን? ማቴ. 7፡13-14 በመሆኑም የሰው ልጅ ይድን ዘንድ ሥጋውን የሚጎስምባቸውና ራሱን ለፈቃደ እግዚአብሔር የሚያስገዛባቸው መንፈሳዊ ተጋድሎዎች - ጾም፣ ጸሎት፣ ስግደት፣ ዐቂበ ሕዋሳት፣ ምጽዋት፣ ትዕግሥት፣ ትሕትና . . . ያስፈልጉታል፡፡ 
</br></br>
“እግዚአብሔር ዓለምን ሁሉ አድኗል” ማለት ዕዳችን ተከፍሏል፣ የድኅነት መንገዱ ተከፍቷል ማለት ነው፡፡ በዚህ ነገር እሺ ብሎ ለመጠቀም አለዚያም እምቢ ብሎ ለመጎዳት ለእያንዳንዱ ሰው ነጻ ፈቃድ ተሰጥቶታል፡፡ እግዚአብሔር ሰውን ወደ ዘለዓለማዊ ሕይወት ይገባ ዘንድ በፍቅሩ ይጠራዋል፣ ይመራዋል፣ የተለያየ የቸርነት ሥራውን ይሠራለታል እንጂ ሰውዬው ሳይፈልግ በግድ ጎትቶ አያመጣውም፡፡ ይህም “ብትወዱኝ ትእዛዜን ጠብቁ” ባለው ቅዱስ ቃሉ ግልጽ ሆኖ ይታያል፡፡ ዮሐ. 14፡15 ማንም ሰው ትእዛዙን ጠብቆ የመጠቀም፣ ያልፈለገ ደግሞ ባለመጠበቅ ሊጎዳ ነጻ ፈቃድና ሙሉ መብት አለው፡፡ ጌታችን አልዓዛርን ከመቃብር ሲያስነሣ የመቃብሩን ድንጋይ ሰዎች እንዲያሡ ሲያደርግ እርሱ ደግሞ ከሞተ አራት ቀን የሆነውን ጠርቶ አስነሣው፡፡ ይህን ማድረጉ ሰው በድኅነቱ ላይ የራሱ የሆነ ድርሻ እንዳው ለማሳየት ነው፡፡ ዮሐ. 11፡ 39-44 










</li>
</ul>


		
</body>
</html>