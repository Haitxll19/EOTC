<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

 
<h1>ማዕተብ</h1>

<ul class="data">
	<li>

<p >

 <span style="font-size:15px">
ማዕተብ ማለት ቀጥተኛ ትርጉሙ ምልክት ማለት ነው:: እኛም ክርስቲያኖች በአንገታችን የምናስረው የመስቀል ምልክት ማዕተባችን ነው:: ማዕተብ "አተበ" ከሚለው የግዕዝ ቃል የወጣ ሲሆን ዋና ትርጉሙም አመለከተ ማለት ነው::  ማንኛውም ኃይማኖት የመለያ ምልክት አላቸው::  ለምሳሌ በኦሪት ዘፍጥረት ስለ አብርሃም ያለውን ታሪክ ስንመለከት እግዚአብሔር ግዝረትን ምልክት እንዳደረገለት እናያለን ለዚህም ሳይገዘር እግዚአብሔር አብርሃምን በእምነት እንዳጸደቀው በእርሱ ላይ ይታወቅ ዘንድ ግዝረትን የጽድቅ ማህተም ትሆነው ዘንድ ምልክት አድርጎ ሰጠው ብሎ ቅዱስ ጳውሎስ ሮም ለሚኖሩ ክርስቲያኖች እንዳስተማራቸው መጽሐፍ ቅዱስ ይነግረናል:: እስላም አርማቸው ሆነ ምልክታቸው ጨረቃ እንደሆነ ሁሉ እኛ ክርስቲያኖች በክርስቶስ አምላክነት እና ፈጣሪነት ስለምናምን ደግሞም ጌታችን መድኃኒታችን እየሱስ ክርስቶስ የተሰቀለበት መስቀል ለኛ ለምናምን ኃይላችን ስለሆነ ምልክታችንም አርማችንም ነው ስለዚህም በአንገታችን እናስረዋለን ማለት ነው:: ቅዱስ ጳውሎስ ወደ ገላትያ ሰዎች በምዕራፍ 6 ቁጥር 14 ላይ እኔ ግን  በጌታችን መድኃኒታችን ኢየሱስ ክርስቶስ መስቀል እንጂ በሌላ አልመካም ብሎ ለገላትያ ሰዎች የነበረባቸውን መከራም ሆነ በክርስትና እምነት የተነሳ ከሚደርስባቸው እንግልት እንዲጽናኑ እና በእምነታቸው እንዲጸኑ ደግሞም በሌላ ትምክህት እንዳይመኩ ትምክህታቸው ክርስቶስ በተሰቀለበት መስቀል እንዲሆን አጥብቆ ሲመክራቸው እናያለን ስለዚህ እኛም ቅዱስ ጳውሎስ እንዳስተማረን ትምክህታችን የክርስቶስ መስቀል ስለሆነ መስቀሉን ማዕተብ አድርገን እናስራለን ማለት ነው::  </br></br>


<span style="color: #002d99;font-size:18px;font-weight: bold">መጽሐፈ ምሳሌ 3፥3 ምሕረትና እውነት ከአንተ አይራቁ በአንገትህ እሰራቸው በልብህ ጽላት ጻፋቸው።</span></br></br>

 ታሪክ እንደሚነግረን ከሐዋርያት ጀምሮ ያሉት አባቶች ይህችን የክርስትና ኃይማኖት ፈተናውን; ስድቡን; መከራውን; ግርፋቱን; ስቅላቱን; ሞቱን ሁሉንም ሆነው ይህችን አልጫ ዓለም በወንጌል እንዳጣፈጡአት ሁሉ በአንጻሩም የሚኖሩበት ቦታ በዋሻና በጣሻ ስለነበር ከሞት ራሳቸውን ለማዳን ሲሉ ከሚያሳድዱአቸውና ለግድያ ከሚፈልጉአቸው ሰዎች ራቅ በማለት በድብቅ ወንጌልን ያስተምሩ እንደነበር ታሪክ ያስረዳናል:;  ክርስቲያኖች ከአህዛብ የሚለዩበት ዋናው ምክንያት መስቀልን ማዕተባቸው አድርገው በማሰራቸውና መለያቸው በመሆኑ ብዙ እንግልት እስከ ግድያ ድረስ የሚደርስባቸው ብዙ ቅዱሳን አባቶች እና እናቶችም እንደነበረ ታሪክ ያስረዳናል::  ቤተ ክርስቲያንም ሲሰራ ከጉልላቱ ላይ የመስቀል ምልክት የሚሆንበት ምክንያት የክርስቲያን ዋና አርማና መለያ ስለሆነ ነው::  በተጨማሪም በእኛ በክርስቲያኖች ዘንድ መስቀልን ማዕተብ አድርገን ማሠራችንና የመስቀሉ ምልክት በክርስቲያኖች ዘንድ ዋና መለያ እና አርማ ሆኖ ጸንቶ ለመኖር የቻለበት ዋና ምክንያት ከጉዳቱ ጥቅሙ በዝቶ ስለሚታይ  እና ሆኖም በመገኘቱ ነው::    ማንኛውም ሀገር በመንግስት ደረጃ ስንመለከት ሰንደቅ ዓላማ የሌለው የለም ምክንያቱም ያ ሰንደቅ ዓላማ ሃገሪቱንና ሰውን ይወክላል ደግሞም ለሃገሪቱም አርማቸው እና ምልክታቸው ስለሆነም ነው::  በአንጻሩም ደግሞ እኛ ከርስቲያኖች መስቀልን ማዕተብ አድርገን የምናስርበት ዋና ምክንያታችን መስቀሉ የክርስትና መለያችን ስለሆነ ነው ስለዚህም ማዕተብ አድርገን እናስረዋለን ማለት ነው:: </br></br>

 <span style="color: #002d99;font-size:18px;font-weight: bold">ተዘከረኒ እግዚኦ አመ ትመፅእ በመንግስትከ“ በመንግስት በመጣህ ጊዜ አሰበኝ ወአውስኦ እግዚእ ኢየሱስ ለፊያታዊ ወይቤሎ በከመ ትቤ አማን አማን እብልከ ከመ ዮም ትሄሉ ምስሌየ ውስተ ገነት ” </span></br></br>
 ጌታ ኢየሱስም እውነት እውነት እልሃለሁ ዛሬ ከእኔ ጋራ በገነት ትኖራለህ” የብርሀን መክፈቻ ውሰድ፡፡ ተድላ ደስታ ወደሚገኝበት ወደ ገነት ሂድ፡፡ ለብርሀን ንጉስም መንገዱን ጥረግ፡፡ ለመላእክት ሰራዊት ሁሉ ንገራቸው፤ ድሉንም ስበክ፡፡ በገነት ውስጥም የሰላምን አዋጅ ንገር፡፡ ወንጀለኛው አዳም ወደ ቀድም መኖሪያው እንደተመለሰ ንገራቸው፡፡ ከዚህም በኋላ ጌታችን ለፊታዊ የሕይወት መፅሐፍን ፃፈ፡፡ ያቺንም መፅሐፍ በከበረ ደሙ አተማት ...አከበራትም፡፡ ፊያታዊም በጌታችን ደም ከበረ፤ ሕይወትም አገኘ፤ ልጅነትንም ተቀበለ፡፡ከጌታ ጎን በፈሰሰው ደምና ውሃ በመጠመቅ ፊያታዊ ነፃ፤ ብርሀንና ክብር ያላትን ልጅነትን ተጎናፀፈ፡፡የገነት መክፈቻ ያችንም መፅሐፍ ተቀብሎ የእሳቱን ባህር ተሻገረ፡፡ ነበልባሉም አላቃጠለውም፡፡
ከእሳቱም መካከል ካለው መንገድ በደረሰ ጊዜ መልአክ አገኘው፤በቁጣ መረመረው አንተ ማነህ? ንገረኝ ከወዴት መጣህ? በእሳት ውስጥስ እንደምን አለፍክ? ነፋሳቱስ በቃጠሎው ውስጥ እንዴት በኃይላቸው ተሸከሙህ? ደካማ አንተንስ እንዴት አላቃጠሉህም?</br></br>
• የእሳቱን ባህር እንዴት አለፍክ? ወይም ትህዛዛቱን የጠበቀ የእግዚአብሄር አገልጋይ የተባለ መልከ ፄዴቅ አንተ ነህን?</br>
• አንተ እግዚአብሄር በእጁ የፈጠረው አዳም ነህን? ወይስ ትሩፋቱ ብዙ የሆነ ፃድቁ ሴት ነህን? ወይስ የጥፋት ውሃ ማዕበልን ድል የነሳና በንፁህ መስዋህቱ እግዚአብሄርን ደስ ያሰኘ ኖኅ አንተ ነህን?</br>
• የአባቶች አባት አብርሀም ወይስ በሾተል ከመታረድ የዳነው ይስሀቅ አንተ ነህን?</br>
• እግዚአብሄርን ፊት ለፊት ያየው ያዕቆብ ወይስ የሰይጣንን ጦር ድል ያደረገ ዮሴፍ አንተ ነህን?</br>
• በሕዝብ ፊት ባህረ ኤርትራን የከፈለ ማዕበሉን ፀጥ ያደረገ ከእግዚአብሄር ጋር የተነጋገረ ሙሴ ወይስ ፀሐይን ያቆመ የነዌ ልጅ ኢያሱ አንተ ነህን?</br>
• የእግዚአብሄርን መውረድ በመስክ ከባዘቶ ላይ እንደሚወርድ ጠል የመሰለ ጌዴዎን ወይስ ስለ ስእለቱ ሴት ልጁን ለእግዚአብሄር የሰዋ ዮፍታኤ አንተ ነህን?</br>
• በትንቢቱ ጌታን መንክር ብሎ የሰየመው ነብዩ ኢሳይያስ ወይስ እግዚአብሄርን በሰረገላው ላይ ሆኖ ያየው ሕዝቅኤል አንተ ነህን?</br>
• የአንበሶችን አፍ የዘጋ ዳንኤል ወይስ የእሳት ወላፈን ያልነካቸው ከሰለስቱ ደቂቅ አንዱ አንተ ነህን?</br>
• በባህር ላይ የሄደ ስምዖን ጴጥሮስ ወይስ በጌታ ኢየሱስ አጠገብ የተቀመጠ ዮሀንስ ወይስ ጌታን ያጠመቀ መንፈስ ቅዱስ በላዩ ሲወርድ የየና የምወደው ልጄ የሚለውን የአብን ቃል የሰማ የዘካርያስ ልጅ ዮሃንስ አንተ ነህን?</br>
አንተ ሰው ሆይ ንገረኝ አንተ ማነህ? የእሳት ባህሮችን የተሻገርህ አቃጥለው ያላጠፉህ ብሎ ጠየቀው</br></br>
ፌያታዊ ዘየማንም መለሰ ተወዳጅ መልአክ ሆይ አትቆጣ እኔ ማን እንደሆንኩኝ እነግርሃለሁ፡፡የላከኝም ማን እንደሁነ እነግርሃለሁ፡፡ መላ ዘመኔን በክፉ ስራ ያሳለፍኩ ወንበዴ ነኝ የሰውን ደም ተቀባሁ፡፡ እቀማ ዘንድ በመንገድ እሸምቅ ነበር፡፡
መልአክ ሆይ እነሆ ሰማያዊ ንጉስ ጌታህ ሕይወትን የሰጠኝ እርሱ ነው፡፡አምኜበታለሁና በአመንኩበት ጊዜ ወደ ሕያዋን እገባ ዘንድ የይቅርታውን በር ከፈተልኝ፡፡</br>
የጌታ ምህረት ከጥፋት ወደ ሕይወት መለሰኝ፤ በኃጥያት የኖረኩበትን ዘመን ሳይመለከት በፍቅሩ ማረከኝ፤በርህራሄው ተመልክቶኝ እንደ ባለማዕረግም ቆጠረኝ፡፡ በቸርነቱ ያደፈ ታሪኬን ለውጦ ከበደሌ ሁሉ አነፃኝ፡፡ በሞቱ ሕይወቴን ታደገኝ፡፡
ግብረ ሕማማት</p>







 






</li>
</ul>


		
</body>
</html>