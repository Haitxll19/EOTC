<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>የጌታ ወንድሞችና እህቶች</h1>

<ul class="data">
	<li>

<span style="color: #000000;font-size:16px;font-weight: bold"> 
	
<span style="color: #002d99;font-size:16px;font-weight: bold">የጌታ ወንድሞች </span></br>

ሀ. “ገና ለሕዝቡ ሲናገር አነሆ እናቱና ወንድሞቹ ሊያነጋግሩት ፈልገው በውጭ ቆመው ነበር፡፡” /ማቴ.12፥46/ </br>
ለ. “ከዚህ በኋላ ከእናቱና ከወንድሞቹ ከደቀ መዛሙርቱ ጋር ወደ ቅፍርናሆም ወረደ፡፡” /ዮሐ.2፥12/</br>
ሐ. “እንግዲህ ወንድሞቹ ደቀ መዛሙርትህ ደግሞ የምታደርገውን ሥራ እንዲያዩ ከዚህ ተነሣና ወደ ይሁዳ ሂድ…. ወንድሞቹስ እንኳ አላመኑበትም ነበር /ዮሐ.7፥3-5/</br> 
መ. “ወደ ገዛ አገሩም መጥቶ እስኪገረሙ ድረስ በምኩራባቸው ያስተምራቸው ነበር፡፡ እንዲህም አሉ ይህ ጥበብና ተአምራት ከወዴት አገኘው? ይህ የፀራቢው ልጅ አይደለምን? እናቱስ ማርያም ትባል የለምን? ወንድሞቹስ ያዕቆብና ዮሳ ስምዖንም ይሁዳም አይደሉምን? እኅቶቹስ ሁሉ በእኛ ዘንድ ያሉ አይደሉምን?” /ማቴ.13፥54-55/</br>
ሠ. “እነዚህ ሁሉ ከሴቶች እና ከኢየሱስ እናት ማርያም ከወንድሞቹም ጋር በአንድ ልብ ሆነው በጸሎት ይተጉ ነበር፡፡” /ሐዋ.1፥14/</br>
ረ. “ነገር ግን ከጌታ ወንድም ከያዕቆብ በከሐዋርያት ሌላ አላገኘሁም” /ገላ.1፥19/ </br>
ሰ. “ልበላና ልንጠጣ መብት የለንምን? እንደ ሌሎቹ ሐዋርያትና እንደ ጌታ ወንድሞች እንደ ኬፋም እኅታችንን ይዘን ልንዞር መብት የለንምን?” </br></br>

 መናፍቅን እነዚህ የጌታ ወንድሞች የተባሉት በትክክል የድንግል ማርያም ልጆች መሆናቸውን የሚያረጋግጡልን እነዚህ ናቸው ብሎ ከታች የተዘረዘሩትን ጥቅሶች ይጠቅሳል፡፡ እነዚህ ማርያም የያዕቆብና የዮሳ እናት እንደሆነች ይገልጻሉ ብሎ ይከራከራል፡፡</br>
<span style="color: #002d99;font-size:16px;font-weight: bold">ሀ. “ኢየሱስን እያገለገሉ ከገሊላ የተከተሉት ብዙ ሴቶች በሩቅ ሆነው ሲመለከቱ በዚያ ነበሩ፡፡ ከእነርሱም መግደላዊት ማርያም የያዕቆብና የዮሶ እናት ማርያም የዘብዴዎስም ልጆች እናት ማርያም ነበሩ፡፡” /ማቴ.27፥55-56/ </br>
ለ. “ሴቶችም ደግሞ በሩቁ ሆነው ይመለከቱ ነበር ከእነርሱም በገሊላ ሳለ የከተሉትና ያገለግሉት የነበሩ መግደላዊት የታናሹ የያዕቆብና የዮሳ እናት ማርያም ሰሎሜም ነበሩ፡፡ /ማር.15፥40-41/ </br>
ሐ. “ይህንንም ለሐዋርያት የነገሯቸው መግደላዊት ማርያምና የዮሳና የያዕቆብም እናት ማርያም ከእነርሱ ጋር ነበሩ፡፡” ፡፡</br></span>

</br></br>
 መናፍቅን እነዚህን ከላይ የጠቀስናቸው ጥቅሶች መሠረት አድርጎ እንደሚለው ከሆነ ድንግል ማርያም በስቅለቱ ጊዜ ከነመግደላዊት ማርያም ጋር ነበረች፡፡ ወንጌላውያኑም እርሷን የያዕቆብና የዮሳ እናት ብለው ጽፈዋል፡፡ ይህም ድንግል ማርያም ሌላ ልጅ እንዳላት ማርጋገጫ ነው ብሎ ይከራከራል፡፡ የሚገርመው ግን እርሱ የሚረታበትን ወንጌላዊው ዮሐንስ የጻፈውን ሊጠቅስ አለመውደዱ ነው፡፡ ኃይለ ቃሉም </br>

 <span style="color: #002d99;font-size:16px;font-weight: bold">“ነገር ግን በኢየሱስ መስቀል አጠገብ እናቱ፣ የእናቱም እኅት የቀለዮጳም ሚስት ማርያም፣ መግደላዊት ማርያም ቆመው ነበር” /ዮሐ.19፥25/ የሚለው ነው፡፡</span> </br></br>

 በዚህ ጥቅስ ውስጥ ወንጌላዊው ድንግል ማርያምን እናቱ ብሎ ሲጠራት ከእርሷ ጋር ሌሎች ሴቶችም እንዳሉ ጠቅሶልናል፡፡ ከእነዚህም ሁለት ሴቶች መካከልም የድንግል ማርያም እኅት የምትባል የቀለዮጳ ሚስት የሆነች ማርያም የተባለች ሴት እንዳለች ገልጾልናል፡፡ ይህች ናት ታዲያ የያዕቆብ፣ የዮሳ፣ የይሁዳ እናት የተባለችው፡፡ ይህ ግልጽ እንዲሆንልን ከታች ያለውን ማብራሪያ በእርጋታ እናንብበው፡፡</br></br>

<span style="color: #002d99;font-size:16px;font-weight: bold">ወንጌላዊው ማርቆስ የእልፍዮስን ልጅ ያዕቆብን ታናሹ ያዕቆብ ብሎ ይጠራዋል፡፡ /ማር.15፥40-41/ ይህም የዘብዴዎስ ልጅ ከሆነው ከዮሐንስ ወንድም ከሐዋርያው ያዕቆብ ለመለየት ብሎ የተጠቀመበት ቃል ነው፡፡ </span></br></br>

<span style="color: #002d99;font-size:16px;font-weight: bold">ሐዋርያው ቅዱስ ጳውሎስም ከሐዋርያት ጋር ለመገናኘት ወደ ኢየሩሳሌም በሄደ ጊዜ መጀመሪያ የተገናኘው ከታናሹ ያዕቆብ ጋር ነበር፡፡ ታላቁ ያዕቆብ ግን በጊዜው ሞቶ ነበር፤ ገዳዩም ሄሮድስ ነው፡፡ /የሐዋ.12፥2/ </span></br></br>

<span style="color: #002d99;font-size:16px;font-weight: bold">ቅዱስ ጳውሎስም “ከዚያ ወዲያ ከሦስት ዓመት በኋላ ኬፋን ልጠይቅ ወደ ኢየሩሳሌም መጥቼ ከእነርሱ ጋር ዐሥራ አምስት ቀን ሰነበትኩ፤ ነገር ግን ከጌታ ወንድም ከያዕቆብ በቀር ከሐዋርያት ሌላ አላገኘሁም፡፡” /ገላ.1፥19/ </span></br>በማለት የጌታ ወንድም የተባለውንና በቅዱስ ማርቆስ ታናሹ ያዕቆብ የተባለውን ሐዋርያ ብሎ መጥራቱን እንመለከታለን፡፡ እርሱን ቅዱስ ጳውሎስ ከነጴጥሮስና ከነዮሐንስ ጋር አዕማድ ብሎ መጥራቱንም እናስተውላለን፡፡</br></br>

መጽሐፍ ቅዱስም ደግሞ ሁለት ያዕቆብ የሚባሉ ሐዋርያት እንዳሉ ገለጾ ጽፎልናል፡፡ /ማቴ.10፥3-5/ አንደኛው የዘብዴዎስ ልጅና የዮሐንስ ወንድም የሆነው ያዕቆብ ሲሆን ሌላኛው ደግሞ የእልፍዮስ ልጅ ያዕቆብ ነው፡፡ ከእነዚህ ውጭ ሌላ ያዕቆብ የሚባል ሐዋርያ የለም፡፡ ሦስተኛ አለ የምንል ከሆነ ግን ቅዱስ ማርቆስ የጌታ ወንድም የተባለውን ያዕቆብን ከዘብዴዎስ ልጅ ያዕቆብ ለመለየት ሲል ታናሹ ያዕቆብ ማለት ባላስፈለገው ነበር፡፡ ታናሽና ታላቅ የሚሉት ቃላት ለሁለት እንጂ ለሦስት ነገር መለያነት አንጠቀምባቸውም፡፡ ስለዚህም በሐዋርያት ዝርዝር ውስጥ የተካተተው፣ በቅዱስ ጳውሎስ ሐዋርያ የተባለው(ገላ.1፡19) የያዕቆብ አባት እልፍዮስ መሆኑን መጽሐፍ ቅዱስ "... የእልፍዮስ ልጅ ያዕቆብም፣.."(ማቴ.10፡3) በማለት ያረጋግጥልናል፡፡ የጌታ ወንድም ለተባለው ያዕቆብ አባቱ እልፍዮስ ከሆነ የእመቤታችን እኅት የተባለችው፣ በመስቀሉም ሥር የነበረችው የያዕቆብና የዮሳ የይሁዳም እናት የሆነችው ማርያም የተባለችው ለያዕቆብ እናቱ ናት ማለት ነው፡፡/ማቴ.27፥55-56/ ወንጌላዊው ዮሐንስም ቀለዮጳ ያለው እልፍዮስን መሆኑን በዚህ ማረጋገጥ እንችላለን፡፡ አንድን ሰው ሁለትና ከዚያም በላይ ስም ሰጥቶ መጥራት ደግሞ በዕብራውያን ዘንድ ልማድ ነው፡፡ በዚህም መሠረት ቀለዮጳ የእልፍዮስ ሌላኛው ስሙ መሆኑን እናረጋግጣለን፡፡
</br></br>
ለምሳሌ፡-</br>
• የሙሴ አማት የነበረው ራጉኤል ሌላ ጊዜ ዮቶር /ዘጸ.18፥6፣ ዘኁል. 10፥24/ ተብሎ ተጠርቶ እንመለከታለን፡፡ </br>
• ንጉሥ ዖዝያን በሌላ ቦታ አዛርያስ ተብሎ ተጠርቷል፡፡</br>
• ሐዋርያው ቅዱስ ጴጥሮስ ስምዖንና ኬፋ ተብሎ ተጠርቷል፡፡</br>
• ቀናተኛው ይሁዳም ታዴዎስ ተብሎ ተጠርቷል፡፡</br></br>

እነዚህን የመሰሉ ብዙ ምሳሌዎችን እንደማስረጃ ማቅረብ ይቻላል፡፡ በዚህ መሠረት መጽሐፍ ቅዱስም እንደሚያስረዳን የጌታ ወንድሞች የተባሉት የቀለዮጳ ወይም የእልፍዮስ እና የድንግል ማርያም እኅት የተባለችው ማርያም ልጆች ሲሆኑ ለጌታ ደግሞ የአክስት ልጆች እንደማለት ናቸው፡፡ የአክስት ልጅን ደግሞ በአይሁድ ወንድም ብሎ መጥራት የተለመደ ነው፡፡ ይህም የአይሁድ እምነት ተቀብላ በነበረች በአገራችን የሚታይ እውነት ነው፡፡</br></br>

መጽሐፍ ቅዱስ ዐራት ዓይነት ወንድምነት እንዳለ ይገልጽልናል፡፡</br>
<span style="color: #002d99;font-size:16px;font-weight: bold">ሀ.በመወለድ ወንድምነት</br></span>
እንዲህ ዓይነት ወንድምነት ከአንድ እናትና አባት መወለድን በእናት ወይም በአባት አንድ መሆንን ይጠይቃል፡፡ ለምሳሌ ያዕቆብና ኤሳው /ዘፍ.4፥1-2/ ዐሥራ ሁለቱ የያዕቆብ ልጆች /ዘፍ.34፥23/ ሐዋርያው እንድርያስና ሐዋርያው ጴጥሮስ /ዮሐ.1፥4/ ወዘተ….. መጥቀስ ይቻላል፡፡ </br></br>


<span style="color: #002d99;font-size:16px;font-weight: bold">ለ. የወገን ወንድምነት</br></span>
ይህ ዓይነት ወንድምነት በወገን አንድ መሆንን ይጠይቃል፡፡ አይሁድ ከአንድ ከአብርሃም ወገን ስለሆኑ ወንድማማቾች ተብለዋል፡፡ ለምሳሌ፡- </br>
- “አንተም ወንድምህን ዕብራዊውን ወይም ዕብራዊቱን ብትገዛ ስድስት ዓመት ያገልግልህ” /ዘዳ.15፥12/</br>
- “የወንድምህ በሬ ወይም በግ ጠፍቶ ብታይ ቸል አትበል” /ዘዳ.15፥12/</br>
- “አምላክህ እግዚአብሔር የመረጠውን በላይህ ታነግሣለህ ከወንድሞችህ መካከል የሆነውን በአንተ ላይ ወገን ሰው በላይህ ንጉሥ ታደርግ ዘንድ አይገባህም፡፡ /ዘዳ.17፥15/ </br>
- “በሥጋ ዘመዶቼ ስለሆኑት ስለወንድሞቼ ከክርስቶስ ተለይቼ እኔ ራሴ የተረገምኩ እንድሆን እጸልይ ነበር፡፡” /ሮሜ.9፥1-3/ </br></br>


<span style="color: #002d99;font-size:16px;font-weight: bold">ሐ. በሥጋ ዝምድና ወንድምነት</br></span>
የቅርብ የሥጋ /የዘር/ ቁርኝት ካለ ወንድማማች ተብለው ይጠራሉ፡፡ ለምሳሌ፡-</br>
- ሎጥ የአብርሃም ወንድም ልጅ ነው፤ ማለትም አብርሃም ለሎጥ አጎቱ ነው፤ ነገር ግን ወንድሜ ብሎ ጠርቶታል፡፡ /ዘፍ.12፥3-5፣ 13፥8፣ 14፥14/</br>
እንደዚሁ ሐዋርያው ታናሹ ያዕቆብ፣ ይሁዳ፣ ስምዖንና ዮሳ የእመቤታችን እኅት ለተባለችው ማርያም ልጆች በመሆናቸው ለጌታችን ለመድኀኒታችን ለኢየሱስ ክርስቶስ ወንድሞች ተባሉ ምክንያቱም የአክስት ልጆች ናቸው፡፡</br></br>


<span style="color: #002d99;font-size:16px;font-weight: bold">መ. የፍቅር ወንድምነት </br></span>
የፍቅር ወንድምነት መንፈሳዊ አንድነትን የሚጠቁም ነው፡፡ ለምሳሌ </br>
“ወንድሞች በሕብረት ቢቀመጡ እነሆ መልካም ነው፡፡ እነሆም መልካም፣ ያማረ ነው፡፡” መዝ.132፥1 </br>
“ስምህን ለወንድሞቼ እነግራቸዋለሁኝ ፡፡ በጉባኤም መካከል አመሰግንሃለሁ” መዝ.22፥22/ </br>
“ኢየሱስም ገና ወደ አባቴ አላረኩም፤ አትንኪኝ ነገር ግን ወደ ወንድሞቼ ሄደሽ እኔ ወደ አባቴና ወደ አባታችሁ ወደ አምላኬና ወደ አምላካችሁ አርጋለሁ ብለሽ ንገሪአቸው አላት” /ዮሐ.20፥1/</br>
 “አሁን ግን ወንድሞች ከሚባሉት አንዱ ሴሰኛ ወይም ገንዘብን የሚመኝ ወይም ጣኦትን የሚያመልክ ወይም ነጣቂ ቢሆን ከእርሱ ጋር እንዳትተባበሩ እጽፍላችኋለሁ” /1ኛ ቆሮ.5፥11/



</li>
</ul>


		
</body>
</html>