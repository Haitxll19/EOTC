<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>ዘላለማዊ ድንግል ነች</h1>

<ul class="data">
	<li>

<span style="color: #000000;font-size:16px;font-weight: bold">
መጽሐፍ ቅዱስና ሌሎች የቤተ ክርስቲያን አባቶች ቅድስት ድንግል ማርያም ዘለዓለማዊ ድንግል እንደሆነች አስረግጠው ይስተምራሉ፡፡ እርሱዋ ቅድመ ወሊድ፣ ጊዜ ወሊድ፣ ድኅረ ወሊድ ድንግል ናት ፤ ሃሳቡዋም ሰውነቱዋን ለእግዚአብሔር አምላኩዋ ቀድሳ በድንግል መኖር ነበር፡፡ ይህን ከንግግሩዋ ማረጋገጥ ይቻላል፡፡ መልአኩ ቅዱስ ገብርኤል ለቅድስት ድንግል ማርያም 
<span style="color: #002d99;font-size:18px;font-weight: bold">“ ደስ ይበልሽ ጸጋን የሞላብሽ ሆይ ጌታ ከአንቺ ጋር ነው፡፡… ማርያም ሆይ በእግዚአብሔር ፊት ጸጋን አግኝተሻልና አትፍሪ እነሆ ትጸንሻለሽ ወንድ ልጅም ትወልጃለሽ ስሙንም ኢየሱስ ትይዋለሽ…” </span></br></br>
ባላት ጊዜ የሷ መልስ </br>
<span style="color: #002d99;font-size:18px;font-weight: bold">“ወንድ ስለማላውቅ ይህ እንዴት ይሆናል” ነበር፡፡/ሉቃ. 1፥27-36/ </span></br>
ይህም በድንግልና ለመኖር እንደ ቆረጠች ያስረዳናል፡፡ አግብታ ልጅ የመውለድ ፈቃዱ ቢኖራት ኖሮ መልአኩን ከማን? ብላ በጠየቀችው ነበር፡፡ በተጨማሪም ወንድ ስለማላውቅ ማለቷ ወደፊትም ወንድ ባለማወቅ በድንግልና ለመኖር ለእግዚአብሔር ስለተሳልኩ እንዴት ይሆናል? ማለቷ ነበር፡፡ </br>
ቅዱስ ገብርኤልም የእርሷ የእግዚአብሔር ልጅ ኢየሱስ ክርስቶስን መውለድ በተፈጥሮዋዊ ልማድ ሳይሆን፣ ያለወንድ ዘር በመንፈስ ቅዱስ ግብር እንደሆነና እናትም ድንግልም ሆና እንደምትቀጥል ከነገራት በኋላ ድንግል በመስማማቷ የእግዚአብሔርን ልጅ ኢየሱስ ክርስቶስን በኅቱም ድንግልና ፀንሳ ወለደችው፡፡ ወደፊትም እምወድንግል በመባል ትኖራለች፡፡ 
ነገር ግን ቀደም ብሎ በእግዚአብሔር የተነገረው ቃል </br>
<span style="color: #002d99;font-size:18px;font-weight: bold">“በአንተና /በሰይጣን/ በሴቲቱ /በድንግል ማርያም በቤተ ክርስቲያን/ መካከል በዘርህና በዘሯ መካከል ጠላትነትን አደርጋለው” የሚለው ቃል /ዘፍ.3፥15/ </span></br>
ይፈጸም ዘንድ በተለይ ከሁለተኛው እስከ አምስተኛው መቶ ክፍለ ዘመን ውስጥ በድንግል ማርያም ዘለዓለማዊ ድንግልና ላይ የተለያዩ መናፍቃን ተነሥተው ነበር፡፡ ለምሳሌ ያህል ቱርቱሊያን /160-220/ ሄልፊደስ /ሄልቪደስ/ /383/ ጆቬንያን /390/ ይገኙበታል፡፡ እነዚህም ድንግል ማርያም ዘለዓለማዊ ድንግል አትባል ልጆችንም ወልዳለች እያሉ ያስተማሩ ናቸው ፡፡ በአሁኑ ጊዜም የተነሡ አንዳንድ የፕሮቴስታንት እምነት አራማጆች ጥንት በሐሰተኛ ትምህርታቸው ቤተክርስቲያንን ያውኳት የነበሩትን ከሃዲያን ፈለግ በመከተል ድንግል ማርያም ዘለዓለማዊ ድንግል አትባልም ፣ ልጆችንም ወልዳለች እያሉ ያስተምራሉ፡፡እመቤታችን ቅድስት ድንግል ማርያም ድንግልናን ከእናትነት ጋር እናትነትንም ከድንግልና አስተባብራ ይዛለች በመውለድ ክብር ላይ ድንግልናን በሥራና በሀሳብ ድንግል ሆና በመገኘታ ያለወንድ ዘር አምላክ ጸንሳ ወልዳለች ከዚህም የተነሳ ድንግልናዋ ዘለዓለማዊና ልዩ ሆኖ ተገኝታል። ሴቶች በሃሳብ ንጹህ ባይሆኑ በሥጋ ይነጹ ይሆናል እመቤታችን ግን በሃሳብም በሥጋዋም ድንግል ናት ለዚህ ነው መልአኩ ቅዱስ ገብርኤል ሲይበስራት:

</br></br> ስለ እመቤታችን ድንግልና በመጽሐፍ ቅዱስ በብዙ ቦታ ተጠቅሶ እናገኛለን።  
<br><span style="color: #002d99;font-size:18px;font-weight: bold"> በኢሳያስ 7:14 </span>"ስለዚህ ጌታ ራሱ ምልክት ይሰጣችኋል እነሆ፥ ድንግል ትፀንሳለች፥ ወንድ ልጅም ትወልዳለች፥ ስሙንም አማኑኤል ብላ ትጠራዋለች።" ከዚያም በኃላ ባል አግብታ ልጆች ተውልዳለች አላለም ልጅ ተወልዳለች አለ እንጂ:: እንዲሁም
</br>
<br><span style="color: #002d99;font-size:18px;font-weight: bold">ሕዝቅኤል 44:1-2 </span>" ወደ ምሥራቅም ወደሚመለከተው በስተ ውጭ ወዳለው ወደ መቅደሱ በር አመጣኝ ተዘግቶም ነበር።እግዚአብሔርም፦ ይህ በር ተዘግቶ ይኖራል እንጂ አይከፈትም፥ ሰውም አይገባበትም የእስራኤል አምላክ እግዚአብሔር ገብቶበታልና ተዘግቶ ይኖራል።"ብሎ የ አመቤታችንን ዘላለማዊ ድንግልና ይነግረናል: እመቤታችን ስለምን በምስራቅ ትመሰላለች ቢሉ የፀሐይ መውጫ ምሥራቅ ነው::እመቤታችንም የ አማናዊው የፀሐየ ጽድቅ የኢየሱስ ክርስቶስ እናት ነችና::
</br></br> በተጨማሪም ደግሞ በማቴዎስ 2:16 ሰበአ ሰገል በመጡበት ጊዜ ጌታ ከተወለድ ሁለት አመት ሆኖት ነበር ማለት ነው::ዮሴፍን የምታገባ ቢሆን ኖሮ ይህን ያህል አመት ባልጠቀች ነበር::በግብጽ ስደት መልስም ያላገባች መሆንዋ በሚከተሉት ጥቅሶች ማወቅ ይቻላል::
</br> 
<br><span style="color: #002d99;font-size:18px;font-weight: bold">ማቴዎስ 2:13 </span>"...ሕጻኑን ከ እናቱ ጋር " አለው እንጂ ሕጻኑን ከሚስትህ ጋር አላለውም:: እንግዲሁም በዚሁ ምዕራፍ ቁጥር 20 ላይ ዮሴፍን ከግብጽ ወደ እሥራኤል እንዲመለስ ሲነግረው "ሕጻኑን እናቱንም..."ነው ያለው::እጮኛ የሚለውን ስም እንካ ጌታችንን ከወለደች በኃላ አልተጠራችበትም::ይህ ሁሉ የሚያስረዳን ዮሴፍ እመቤታችንን እንዲጠብቅ እንጂ እንዲያገባት አለመሆኑን ነው:እንዲሁም 
</br>
<br><span style="color: #002d99;font-size:18px;font-weight: bold">በዮሃ 19:26 </span>"ኢየሱስም እናቱን ይወደው የነበረውንም ደቀ መዝሙር በአጠገቡ ቆሞ ባየ ጊዜ እናቱን። አንቺ ሴት፥ እነሆ ልጅሽ አላት።ከዚህ በኋላ ደቀ መዝሙሩን። እናትህ እነኋት አለው። ከዚህም ሰዓት ጀምሮ ደቀ መዝሙሩ ወደ ቤቱ ወሰዳት።" ሌላ ልጅ ከእርሱ በስተቀር እንደሌላት የሚያስረዳ ነው::
</br></br> ሰሎሞንም በመኃልየ መኃልይ 4:12 " እኅቴ ሙሽራ የተቈለፈ ገነት፥ የተዘጋ ምንጭ የታተመም ፈሳሽ ናት።" ብሎ የ እመቤታችንን ዘለዓለማዊ ድንግልና ይነግረናል::
</br></br>
እመቤታችን ለዮሴፍ ለምን ታጨች? </br> ማቴ 1:20
 እጮኛ የሚለው ቃል ለብዙ ነገር ይሆናል። ይኸውም:-
</br></br>1.በጌታችን በኢየሱስ ክርስቶስና በምዕመናን መካከል ያለው አንድነት እጮኝነት ተብሎ ተገልጻል።
 <br><span style="color: #002d99;font-size:18px;font-weight: bold">1ኛቆሮ11:23 </span>"ለአንድ ክርስቶስ ላቀርባችሁ አጭቻችኃለሁ።"
</br></br>2.ከጋብቻ ስርዓት በፊት የሚፈጽሙት ውል ቃል ኪዳን መተጫጨት ይባላል።
</br></br>3.አንድ ሰው ለትልቅ ሥር ሹመት ሲመረጥ እጩ ሰው ለሹመት የታጨ ይባላል።
</br></br>4.ለክብር ለቅድስና መመረጥም መታጨት ይባላል። ይኸውም እግዚአብሔር ኢየሩሳለምን
 </br>1ኛመቃ12:35 "እኔ ለክብር አጭቼሽ ነበር አንቺ ግን ለዲያብሎስ ሆንሽ" ብላል።
</br></br>
 ስለዚህ ቅዱስ ዮሴፍ የማርያም እጮኛ ተብሎ የተጠራው ጠባቂዋ አገልጋይዋ ለማለት ነው። ዮሴፍ እጮኛ የተባለበት ምክንያት:-
</br></br> 1ኛ.ዮሴፍ ከዳዊት ዘር ነውና ክርስቶስ በዮሴፍ የዳዊት ልጅ ተብሎ እንዲቆጠር። ማቴ1:16, ሉቃ2:4።
</br></br>2ኛ.ሴት ልጅ ናትና ጠባቂ ስለሚያስፈልጋት እንዲጠብቃት ነው።
</br> </br>3ኛ.ከሰው ዘር ከሰው ወገን መሆና እንዲታወቅ ከሰማይ የመጣች ኃይል ናት እንዳይሉ ነው።
</br></br> 4ኛ.እንዲያገለግላት ተላኪዋ እንዲሆን ለምሳሌ በስደታ ጊዜ። ማቴ 13:19
</br> </br>5ኛ.ከመደብደብ እንድትድን /ተወግራ እንዳትገደል/ ነው። ዘኅ 5:19:23 </br></br>
ማጠቃለያ
ከላይ በዝርዝር ለመመልከት እንደሞከርነው እመቤታችን ድንግል ማርያም ዘለዓለማዊ ድንግል ናት፡፡ ለዚህም መጽሐፍ ቅዱስ ማስረጃ ሆኖናል፡፡ ይበልጡኑ ግን ብናስተውል ለምሳሌ ሙሴ የእግዚአብሔርን ክብር በሲና ተራራ ላይ ተመልክቶ ትዳሩን ትቶ በፍጹም እግዚአብሔርን እንደተከተለ ሐዋርያትም የዓለም መድኃኒት የሆነው ኢየሱስ ክርስቶስ ከጠራቸው በኋላ እነርሱም ጨርቄን ማቄን ትዳሬን ሳይሉ ስለለጌታ ለኢየሱስ ክርስቶስ ነፍሳቸውን እስከ መስጠት ደርሰው ሁሉን ትተው ከተከተሉት እንዴት የዓለም መድኃኒት የሆነውን ስሙም ፍቅር የሆነ ቅዱሳንን በፍቅሩ ማርኮ ሁሉን ጥለው እንዲከተሉት ያደረገ ኢየሱስ ክርስቶስን የወለደች ቅድስት ድንግል ማርያም እንዴት ወደ ሥጋዊ ግብር ተመለሰች ልንል እንችላለን? ዮሴፍስ የአምላክ ማደርያን፣ የቅዱሳን እናት፣ የመላእክት እኅት የሆነችውን ክብርት፣ ቅድስት ድንግል ማርያምን ለሌላ እንዴት ሲያስባት ይችላል? ይህንን መጽሐፍ ቅዱስም ሆነ የገዛ ሕሊናችን የማይቀበለው አመለካከት ነው፡፡ ስለዚህም እኛ መጽሐፍ ቅዱስና የገዛ ሕሊናችን እንደሚመሰክርልን ቅድስት ድንግል ማርያም ዘለዓለማዊ ድንግል ናት ብለን እናምናለን፡፡
</p>








</li>
</ul>


		
</body>
</html>