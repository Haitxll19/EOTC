<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>ሃራጥቃ ተሐድሶ</h1>

<ul class="data">
	<li>



<p><span style="font-weight: bold;font-size: 15px;">ተሐድሶ ማለት የቃሉ ጥሬ ትርጉም አዲስ ማድረግ ማለት ነው፡፡ 
-በዚህ ዐውድ ግን ተሐድሶ ማለት የቤተ ክርስቲያንን አስተዳደራዊ መዋቅር በመቆጣጠር የቤተ ክርስቲያንን ዶግማ፣ ቀኖና፣ ትውፊትና ሥርዓት በመቀየር ፕሮቴስታንታዊ አስተምህሮን የማንበር እንቅስቃሴ ነው፡፡</br>
-ተሐድሶን በሃሳብ ጸንሶ በነቢብ ወልዶ በገቢር ያሳደገው መነኩሴ የነበረውና ቆቡን የጣለው ጀርመናዊው ማርቲን ሉተር ነው፡፡ ተሃድሶ በሚል ሽፋን በይፋ መንቀሳቀስ የተጀመረው ማርቲን ሉተር በካቶሊክ ቤተክርስትያን ላይ ባስነሳው ተቃውሞ በኃላም አሁን ላለው በቁጥር ከ 30ሺ በላይ ለተከፋፈለው ለፕሮቴስታንት ሃይማኖት መመስረት ምክንያት ሆኖአል፡፡</br></br>
<span style="font-weight: bold;color: #6e0500;font-size: 18px;"> •በኦርቶዶክ ተዋህዶ ቤተክርስትያን ላይ የተሐድሶ መናፍቃን ዘመቻ</span></br>
</br> በ20ኛው መቶ ዓመት መጀመሪያ ላይ የግብጽ ቤተክርስቲያንን እናድሳለን በሚል ከውስጣ ለመለወጥ እንቅስቃሴ ጀምረው ነበር:: ሆኖም ግን የእነ ሊቀ ዲያቆን ሀቢብ ጊዮርጊስ መነሳትና በስንበት ት/ቤቶች በቴዎሎጂ ት/ቤቶች እና በመሳሰሉት ሁለ ገብ ዘርፎች ያደረገው ድካምና ውጤቱ ወደ ኃላ ላይም የእነ "ድሃው ማቴዎስ" መነሳትና በእነርሱ እንቅስቃሴ የአስቄጥስ ገዳምና ገዳማዊ ሕይወት በአጠቃላይ ተዳክሞ ከነበረበት ሁኔታ እንደ ገና ማበቡ እንዲሁም የእነ አቡነ ሺኖዳ ትውልድ መነሳትና በከፍተኛ ትምህርት ቤቶች እየተጠናከረ የመጣው መንፈሳዊ እንቅስቃሴ በተሃድሶ ሰበብ ሊካሄድ የነበረውን ወደ ፕሮቴስታንት የመለወጥ ስራ አክስሮል::
</br></br> በሕንድ ኦርቶዶክስ ቤተክርስትያን ላይም ተመሳሳይ የመውረር ዘመቻ አድርገዋል:: የፕሮቴስታን ተሃድሶ መሰሪ አካሄዳቸው የህንድ ኦርቶዶክስ ቤተክርስቲያን ላይ ሰምሮላቸው ቤተክርስቲያኒቱን ለሁለት መክፍል ችለዋል:: በዚህም ምክንያት እንድ የነበረችህ የህንድ ቤተክርስቲያን ኦርቶዶክስ ተዋህዶ እና የታደሰች የኦርቶዶክስ ቤተክርስትያን ተብላ ለሁለት ተከፍላ ቀርታለች::</br></br>
<span style="font-weight: bold;color: #6e0500;font-size: 18px;"> ተሃድሶ በኢትዮጵያ ኦርቶዶክ ተዋህዶ ቤተክርስትያን ላይ</span>
 </br> ዛሬ ደግሞ ተሐድሶ በሚል ሽፋን የሚንቀሳቀሰው ቡድን ፊቱን ወደ ጥንታዊቷ ኦርቶዶክስ ተዋህዶ ቤተክርስትያን ፊቱን አዙራል:: ተሐድሶ የፕሮቴስታንቱን አለም አስተምሮ ወደ ቤተክርስቲያን በማምጣት በቤተ ክርስቲያን ላይ ሥር ነቀል አብዮት መምጣት አለበት የሚሉ አካላት ስብስብ ሲሆን ፡፡ ይህ አብዮት ዶግማዋን፣ ቀኖናዋን፣ትውፊቷን፣ ቅዳሴዋን፣ ጸሎቷን፣ ገዳማዊ ሕይወቷን፣ ወዘተ የሚመለከት ነው ባይ ናቸው ነው፡፡ ነባርዋን ቤተ ክርስቲያን አፍርሶ በለዘብተኛነት ወደ ፕሮቴስታንቱ አለም አስተምሮ መቀየር ግቡ ነው፡፡ ተሐድሶ መነኮሳት አጠፉ ብሎ ምንኩስና ሕይወትን ለማጥፋት ይነሣል፤ ጳጳሳት አጠፉ ብሎ ጵጵስናን ለማስቀረት ይጥራል፤ በአንዳንድ ቀሳውስት ችግር ቅዳሴን ያስቀራል፤ በተንዛዛ ድግስ ምክንያት ዝክር አያስፈልግም ይላል፤ በአጠቃላይ የሥነ ምግባር ችግሮችን ከመሠረተ እምነት ጋር ይቀላቅላቸውና ቤተ ክርስቲያንን ከመሠረቷ ይንዳታል፡፡ 

</br></br>የዚህ የተሐድሶ እንቅስቃሴ አራማጆች ከሌላ እምነት የመጡ ሳይሆኑ ቤተክርስቲያኒቱ አሥተምራ ያሳደገቻቸው የእናት ጡት ነካሽ የሆኑ መነኮሳት: የአብነት ተማሪ የነብሩ: ሰባኪያን እንዲሁም ዘማሪያን በገንዘብ ከሚረዳቸው ከፕሮቴስታንቱ ክንፍ ጋር በጋራ በመሁን ቤተክርስትያኒቱን ሙሉ ለሙሉ ወደ ፕሮቴስታንት ቤተክርስትያን ለመለወጥ እንቅስቅሴ ላይ ናቸው:: በዚህም የዋሁን ምዕመን በልብሳችውና በአፋቸው ኦርቶዶክስ ነን በማለትና በቲፎዞነት በማሰለፍ በስብከቶቻቸው ና በመዝሙሮቻቸው እንዲሁም በሚያሳትሙት መጻህፍት ኑፋቄአቸውን በመዝራት በስም ኦርቶዶክ የሆነ ነገር ግን ኦርቶድክስን የማያውቅ፣ ፕሮቴስታንት የሆነ፣ ነገር ግን ተሐድሶ (ፕሮቴስታንት) መሆኑን እንኳ የማያውቅ ምዕመን ማፍራት፡፡</br>

</br><span style="font-weight: bold;color: #6e0500;font-size: 18px;">ስልቶቹም፡-</span>
</br> • የቤተ ክርስቲያኒቱን የትምህርት ጉባዔያት ይዘት መቀየር፣
</br>• “ክርስቶስን አምላክነት ማስረሳት” ከስላሴ ጋር ይለያያሉ ማለት፣
</br>•“ኦርቶዶክስ እውነተኛ ቤተ ክርስትያን ነበረች፣ ግን በየጊዛው የተጫኑባት ገለባዎች አሉ፣ ቤተ ክርስቲያን ተሃድሶ ያስፈልጋታል፣ የጥንቷን ቤተ ክርስቲያን መመለስ አለብን” ወዘተ እያለ ደጋግሞ መስበክ እንዲቀበለው ወይም ተቃውሞውን እንዲያለዝብ ማድረግ፣
</br>•ስለ ኢየሱስ ክርስቶስ የባሕርይ አምላክነት፣ ስለ ነገረ ቅዱሳን፣ ነገረ ማርያም፣ ጾም፣ ጸሎት፣ ስግደት ወዘተ አስመልክቶ አለ ማስተማር፣ ማስረሳት፣ በዙህ ዘሪያ ማስተማር ለሕይወት የማይጠቅም ርባና የለሽ እንደሆነ ማስወራት
</br>•ለመናፍቃን ምላሽ የሚሰጡ ሰባኪይንና ዘማሪያንን ማጣጣል
</br>•ቤተ ክርስቲያንን ያረጀች ያፈጀች “አሮጊቷ ሣራ’’ አድርጎ በመቁጥር 
</br>•ቤተክርስቲያኖ ወንጌል አትሰብክም ብሎ ማስወራት
</br>•ከቤተክርስቲያን ቅጽር ውጪ ጉባኤአትን በየቡናቤቶች ውስጥ በማዘጋጀት ህዝቡ ከቤተክርስቲያን እንዲርቅ ማድረግ
</br>•በስብከቶቻቸው ውስጥ ካህናትን ዲያቆናትናን ጳጳሳቱን በመዝለፍና በመሳደብ ህዝቡ እንዲንቃቸው በነሱም እምነት እንዳይኖረው ማድረግ
</br>•በስብከቶቻቸውና በመዝሙሮቻቸው ላይ ጥያቄ የሚያቀርብን ምዕመን ወንጌል ያልገባው በማለት መወረፍ
</br>•መዝሙሮቻቸው ከመዝሙር የራቁ ለዘፈን ግን የቀረቡ መሆን በዚህም የዘፈን እርሾ ያለበት ወጣት ወደነሱ በማቅረብ ለአላማቸው ማስፈጸሚያ ማድረግ
</br></br> አንቅስቃሴቸው በድብቅ እና በስውር ብቻ አይደለም  በግልጥም በሚያሳትሙት መጽሔትና መጻህፍታ ላይ በግልጽ አስቀምጠውታል ለምሳሌ ያህል
</br>•“ማርያምንም ሆነ ሌሎች ቅዱሳን አማልዱን ማለት ሙስና ሲሆን ሙስናን ለማጥፋት መጀመር ያለበት ይህን ትምህርት ከማጥፋት ነው፡፡” (ጮራ 30/1)

</br>•“ ዘማውያን የነበሩ ሰዎች በቅዱሳን አማላጅነት ምሕረትን አገኙ (ገድለ ጊዮርጊስን በመጥቀስ) የሚለ ታሪኮች ኤች አይ ቪ ኤዴስን ያስፋፋሉ፡፡”(ሰው የለም ወይ ? ገጽ 30)

</br>•“መጽሐፈ ስንክሳር ፀረ ልማት ነው”(ሰው የለም ወይ ? ገጽ 5)
</br></br> ተሃድሶዎች ሙሉ ለሙሉ በሚያስብል ሁኔታ ጥንታዊቶ ኦርቶዶክስ ተዋህዶ ቤተክርስቲያን የማትቀበላቸውን ነገር ግን የፕሮቴስታንቱ አለም የሚያስተምራቸውን አስተምሮዎች  ይከተላሉ:: ለምሳሌ
</br>•መዳን በእምነት ብቻ ነው
</br>•ኢየሱስ ክርስቶስ አማላጅ ነው
</br>•ድንግል ማርያም ወላዲተ አምላክ አይደለችም 
</br>•ጾም; ቅዳሴ አያስፈልግም
</br>•ቅዱሳን አያማልዱም
</br>•ሃጥያትን ለንሰሃ አባት መናዘዝን ይቃወማሉ
</br>•ስርአተ ቤተክርስትያን አያስፈልግም
</br>•ሁሉም ካህን ነው
</br>•ምንኩስናን ማጣጣል
</br>•ትውፊትን መቃወም
</br>•አጽዋማት ይቀነሱ
</br>•የዘፈን መሳሪያዎችን ለመዝሙር እንጠቀም
</br>•አለባበስን በተመለከተ
</br>•አዋልድ መጻህፍትን መቃወም እና ሌሎች በዛ ያሉ ከኦርቶዶክስ አስተምሮ የሚለዩ ትምህርቶችን ይከተላሉ::</br>
</br><span style="font-weight: bold;color: #6e0500;font-size: 18px;"> ከእኛ ምን ይጠበቃል</span>
</br>1.የተሐድሶን ምንነትና ሊያስከትል የሚችለውን አደጋና ጥፋት በትክክል መረዳት፣
</br></br>2 ከቲፎዞነት መውጣት 
</br>  በቤተ ክርስቲያን ጉዳይ ጥብቅና ልንቆም የሚገባው ወገንተኛም ልሆን የሚገባው ለቤተ ክርስቲያን ነው፡፡ ይህም ማለት ለዶግማዋ፣ለሥርዓቷ እና ለትውፊቷ ማለት ነው፡፡ ስለ ሰዎች የምንነጋገረው ከእነዚህ ነገሮች አንፃር መሆን አለበት፡፡ እኛ ሰዎችን በቤተ ክርስቲያን በኩል አገኘናቸው እንጂ ቤተ ክርስቲያንን በሰዎች በኩል አላገኘናትም፡፡ ቤተ ክርስቲያን ፓትርያርኮችን፣ ጳጳሳትን፣ ቀሳውስትን፣ ዲያቆናትን፣ ሊቃውንትን፣ ሰባክያንን፣ መዘምራንን አፈራች እንጂ እነርሱ አላስገኟትም፡፡ በመሆኑም የሰዎች እና የቡድኖች ቲፎዞ በመሆን ዶግማዋን ፣ሥርዓቷን እና ትውፊቷን ከማፍረስ መቆጠብ አለብን፡፡ 
</br>ሰውን መውደድ፣ ማድነቅ እና ማክበር መልካም እና ክርስቲያናዊ ምግባርም ነው፡፡ ያ ማለት ግን ክፉ ሥራውን መውደድ፣ማድነቅ እና ማክበር ማለት አይደለም፡፡ ቅዱስ ቄርሎስ ለንስጥሮስ በጻፈው ደብዳቤ «ንስጥሮስ ሆይ አንተን እወድድሃለሁ፤ ኑፋቄህን ግን እጠላለሁ» ያለውን መርሳት የለብንም፡፡ እገሌ የሀገሬ ልጅ ነው፣ ውለታው አለብኝ፤ ድምጹ ደስ ይለኛል፣ አሰባበኩ ያምራል፣ አብሮ አደጌ ነው ወዘተ እያልን ጥፋታቸውን በዝምታ ያለፍናቸው ሰዎች ተቀምጠን የሰቀልነውን ቆመን ማውረድ እንዳንችል አድርገውናል፡፡ 
</br>ታላቁ አለቃ ቅዱስ ሚካኤል ለኢያሱ ወልደ ነዌ በአንፃረ ኢያሪኮ በተገለጠ ጊዜ ኢያሱ «ከኛ ወገን ነህ ወይስ ከጠላቶቻችን ወገን?» ሲል ጠይቆት ነበር፡፡ ቅዱስ ሚካኤል ግን የወገንተኛነትን ጥያቄ አልመለሰም፡፡ «እኔ የእግዚአብሔር ሠራዊት አለቃ ነኝ» ነበር ያለው፡፡ «የእግዚአብሔር ከሆነው ጋር ነኝ» ማለቱ ነበር፡፡ በመሆኑም መመዘኛችን ከእግዚአብሔር ጋር የሆነ ማን ነው? የሚለው እንጂ የኔ ወገን ማን ነው? የሚለው መሆን የለበትም፡፡ 
</br>በሌላም በኩል እኛ የክርስቶስ ነን ማለትን መልመድ አለብን፡፡ የአቡነ እገሌ፣ የቄስ እገሌ፣ የአባ እገሌ፣ የባሕታዊ እገሌ፣ የሰባኪ እገሌ፣የዘማሪ እገሌ፣ የማኅበረ እገሌ፣አይደለንም፡፡ የጎንደር፣ የጎጃም፣ የትግሬ፣ የወሎ፣ የሸዋ፣ የወለጋ፣ የሲዳሞ፣ የከፋ፣ የሐረር፣ የባሌ፣ የጉሙዝ፣ የአፋር አይደለንም፡፡ እኛ የክርስቶስ ነን፡፡ የክርስቶስ ከሆኑት ጋርም አብረን እንቆማለን፡፡ የሚያገናኘን ሃይማኖት እንጂ ዘር፣ፖለቲካ፣ ወንዝ፣ ተራራ፣ አብሮ አደግነት፣ ጉርብትና፣ አይደለም ብለን ለራሳችን ማሳመን እና መቁረጥ አለብን፡፡ 
</br>ቲፎዞነት ጭፍን ድጋፍ እና ተቃውሞን ያመጣል፡፡ ነገሮችን በሰከነ መንፈስ፣ በሕግ እና በሥርዓት አንፃር፣ከታሪክ እና ከቅዱሳት መጻሕፍት አንፃር፣ ከተጠየቅ እና ከማስረጃ አንፃር ከመገምገምና አቋም ከመያዝ ይልቅ እነማን አሉበት? እነማን ተናገሩ? ወገኖቼ ናቸው አይደሉም? በሚል መመዘኛ ብቻ ወደ መቃወምና መደገፍ ይወስደናል፡፡ ተፍጻሜተ ሰማዕት ቅዱስ ጴጥሮስ የመከረውን ትቶ አኪላስ አርዮስን ለመሾም የበቃው አብረው የተማሩ የትምህርት ቤት ጓደኞች በመሆናቸው ከሕጉ ዝምድናው በልጦበት ነበር፡፡ ነገር ግን አኪላስም በመንበሩ አልሰነበተም፣ ለቤተ ክርስቲያንም ነቀርሳ አተረፈላት፡፡ ቲፎዞነትም ውጤቱ ይኼው ነው፡፡ በሌላ በኩል ደግሞ የዳዊትን እና የዮናታንን ወዳጅነት እናስብ፡፡ ዮናታን የንጉሡ የሳኦል ልጅ ነው፡፡ አባቱ ቢሞት ወራሽ ነው፡፡ ዳዊት ደግሞ መንበሩን ይወርሳል የተባለ ሰው ነው፡፡ ዮናታን የአባቱ ቲፎዞ ሆኖ ከእግዚአብሔር ፈቃድ ጋር ከመጋጨት ይልቅ እግዚአብሔር አብሮት ከሆነው ከዳዊት ጋር መሆንን መረጠ፡፡ በሥጋ፣ በዝምድና እና በጥቅም ሳኦል ይሻለው ነበር፡፡ ዳዊት የአባቱን መንበር እንደሚወስድ እያወቀ እንኳን ሥልጣን ሳያጓጓው ለእውነት መቆምን መረጠ፡፡ 
</br>ግሪኮች ዲዮስቆሮስ ያለ ሕግ ሲባረር እና ሃይማኖት በኬልቄዶን ስትፈርስ የሮም ቲፎዞ ሆነው አጨበጨቡ፡፡ ከአምስት መቶ ዓመታት በኋላ ግን እነርሱ ራሳቸው ከሮም ተለዩ፡፡ መጀመርያውኑ ከቲፎዞነት ይልቅ ለሃይማኖት ቢያደሉ ኖሮ ይህ ሁሉ ባልደረሰ ነበር፡፡ 
</br></br> 3.ጉዳያችን ከግለሰቦች ወይም ከመሳሰሉት ነገሮች ለይቶ ከመሠረታቸውና ከጽንሰ ሃሳባቸው ማየትና መገንዘብ፣ 
</br>4.ይህን የተሐድሶ አደጋ ለሌሎችም በትክክለኛ ሁኔታ ማሳወቅና ማስገንዘብ፣ 
</br>5.በቅርብና በሩቅ የሚከሠቱ የተለያዩ ነገሮችን በንቃትና በተጠንቀቅ መከታተልና መረጃ መለዋወጥ፣ ቤተ ክርስቲያኒቱን ከበለጠ አደጋ መታደግ፣ 
</br>6.ተሐድሶዎች ቤተ ክርስቲያናችንን እንዲይከፍሎት ከፍተኛ  ጥንቃቄ ማድረግና እንዲህ እንዲሆን ምንም ዓይነት ዕድል አለ መስጠት፣   
</br>7.ሰንበት ት/ቤቶችንና ዓውደ ምሕረቶችን ማጠናከርና ከስብከተ ወንጌለ ጋር በመተባበር መቆጣጠር፣ ቀሳጮች ገብተው ጉዳት እንዲያደርሱ መከታተል፣  
</br>8.የጮኸ ሁለ የቤተ ክርስቲያንን ትምህርት አያስተርምና የሚጋበዙ መምህራንና ዘማርያን ላይ ከፍተኛ ጥንቃቄ ማድረግና መከታተል፣ 
</br> 9.የመረጃ አያያዝ መንገድን ማሻሻልና በተገቢው መልክ መጠቀም፣ በአጠቃላይ እያንዳንዱ የቤተ ክርስቲያኒቱ አባል በዚህ ወሳኝ የቤተ ክርስቲያን የፈተና ወቅት ላይ መሆኑን ተገንዝቦ ከአምሊካዊና የትውልድ ወቀሳ ለመዳን ሁኔታው የሚጠይቀውን ነገር ሁለ ለማድረግ በመንፈስና በጸሎት ራስን ማዘጋጀትና ላልች እንዲሠሩ መጠበቅ ሳይሆን የራስን ድርሻ በመወጣት ላይ የተመሠረተና የተቀናጀ፣ ውጤት የሚያመጣ ሥራ ለመሥራት ቁርጠኛ መሆን::

</br></br> አምላከ ቅዱሳn ቤተክርስቲያናችንን ይጠብቅ::






</li>
</ul>		
</body>
</html>