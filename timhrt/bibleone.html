<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>መጽሐፍ ቅዱስ </h1>

<ul class="data">
	<li>



<p><span style="font-weight: bold;color: #000000;">


መጽሐፍ ቅዱስ በዓለም ላይ ካሉት የተለያዩ ዓለማዊ መጻሕፍት ማለትም የፍልስፍና የልብወለድ መጻሕፍት በጣም የተለየና በፍጡር አእምሮ የተደረሰ ሳይሆን በመንፈስ ቅዱስ ደራሲነት በቅዱሳን አባቶች ጸሐፊነት የተጻፈ ነው:: በውስጡ ያሉትም መንፈሳዊ ትምህርቶች ጊዜ የማይሽራቸው ምን ጊዜም የማያረጁ ዘለዓለማውያን ናቸው:: ትውልድ ያልፋል የመጽሐፍ ቅዱስ ቃል ግን ከጊዜ ውደ ጊዜ የተለያዩ ሰዎች አንደበት አዲስ ሆኖ ይነገራል:: ሌሎች መጻሕፍት በተደጋጋሚ ሲነበቡ ይሰለቻሉ የመጽሐፍ ቅዱስ ቃል ግን ምን ጊዜም አዲስ ነው: ምስጢሩም እንደ ባህር አሸዋ የበዛ ነው:: ምክንያቱም የዘለዓለማዊው የአምላክ ቃል ነውና 
"ትውልድ ያልፋል አንተ ግን ከዘለዓለም እስከ ዘለዓለም ያው ነህ : ዘመኖችህም አይወስኑም" የዚህ ታላቅ ጌታ ሕያው ቃል ነው:: ስለሆነም ለዘለዓለም ሕያው ሆኖ በእሱም የሚመሠረቱትን ሕያው ሊያደርግ ይችላል:: ታላቅ መጽሐፍ : መጽሐፍ ቅዱስ::
</br></br>
<span style="font-weight: bold;color: #6e0500;font-size: 18px;"><u>ብሉይ ኪዳን</u></span></br>
በመጀመሪያ በእብራይስጥ ቋንቋ ተጻፈ ከክርስቶስ ልደት በፊት ያለውን የአንድ አምላክ አማኞች የሆኑትን የእብራውያንን ታሪክ ይተርካል:: በውስጡም ብዙ የተስፋ ቃሎች የያዘ ነው:: ስለመሲሁ ክርስቶስ መምጣትም የተነገሩ ትንቢቶች በብዛት አሉበት:: 1400 ዓመት ዓለም አካባቢ ይህም ከክርስቶስ ልደት በፊት መሆኑ ነው በዚያን ጊዜ እንደተጻፈም ይገመታል::
</br></br>
የብሉይ ኪዳን ጻሕፍት በብዛት አርባ ሲሆኑ ከእነርሱም ውስጥ አምስቱን ኦሪት የጻፈው ታላቁ ነቢይ ሙሴ ነው:: በ284 ዓ.ዓ ከክርስቶስ ልደት በፊት : በጥሊሞስ በተባለው ንጉሥ የንግሥና ዘመን ብሉይ ኪዳን ከእብራይስጥ ወደ ጽርዕ ቋንቋ ተተረጎመ:: ከዚያም በሄሮዲሞስ ዘመነ መንግስት ጀምሮ የተባለው የላቲን ቤተ ክርስቲያን አባት ወደ ላቲን ቋንቋ ተተረጎመው:: ዘመኑም 366 ዓ.ም ነው:: ብሉይ ኪዳን በሐገራችን ቋንቋ በግዕዝ የተተረጎመው ከክርስቶስ ልደት በፊት አንድ ሺህ ዓመት ቀደም ብሎ ሲሆን ይኸውም በንግስተ ሳብ ዘመነ መንግስት ግዜ ነው::
</br></br>
<span style="font-weight: bold;color: #6e0500;font-size: 18px;"><u>ሐዲስ ኪዳን </u></span></br>
ስለ መሲሁ ክርስቶስ መወለድ በዚህች ምድር ላይ ሠላሳ ሦስት ዓመት ከሦስት ወር መመላለስ መሞት እንዲሁም ሞትን ድል አድርጎ መነሣት ማረግ የመሣሰሉትን የሚያስረዳ ሲሆን የተጻፈው ከ48-98 ዓ.ም ባለው ጊዜ ውስጥ እንደሆነ ይገመታል::
የሐዲስ ኪዳን ጻሕፍት ብዛታቸው ስምንት ሲሆን ከእነርሱም ውስጥ ብዙዎቹ ከጌታችን ከኢየሱስ ክርስቶስ በራሱ የተማሩ በዋለበት የዋሉ ባደረበት ያደሩ ነበሩ:: ስለዚህም ጌታ ራሱን በዓይናቸው አይተው በጆሮአቸው ሰምተው በእጃቸው ዳስሰው የጻፋ ናቸው:: ስለዚህ ከብሉይ ኪዳን ጻሕፍት ለየት ያሉ ናቸው::
</br></br>
<span style="font-weight: bold;color: #6e0500;font-size: 18px;"><u>አራቱ ወንጌላውያን</u></span></br>
ማቴዎስ ማርቆስ ሉቃስ ዮሐንስ በመባል ይጠራሉ:: ማቴዎስና ዮሐንስ ከአሥራ ሁለቱ ሐዋርያት ውስጥ ሲሆኑ ማርቆስና ሉቃስ ደግሞ ከሰባ አርድእት ውስጥ ናቸው:: ሁለቱ ከሐዋርያት ሁለቱ ከአርድእት የሆኑበት ምክንያት  ምንድን ነው? ቢባል ጌታ ወንጌሉን ሐዋርያት ጨርሰው እንዲጽፉት  ቢያደርግ ኖሮ አርድእት ለማስተማር ሲወጡ እናንተንማ ማን ይሰማችኃል  የውጭ ሰው ናቸሁ:: የውስጥማ ሰዎች  ብትሆኑ ወንጌልን በጻፋችሁ ነበር ብለው አይሁድ ትምህርታቸውን ከመቀበል ወዳኃላ ባሉ ነበር:: ስለዚህ ጌታ ይህን አስቀድሞ ስለሚያውቅ ከአርድእትም ወንጌልን እንዲጽፍ አደረገ:: እንዲሁም ደግሞ ሐዋርያት ብቻ ጨርሰው ቢጽፉት ኖሮ የአርድእት ክብር በአይሁድም ዘንድ ሆነ በክርስቲያኖች ዘንድ ባልታወቀ ነበር:: አሁን ግን አርድእትም በጌታ ዘንድ የከበሩ መሆናቸውን ወንጌልን በመጻፉ ታወቀ::
</br></br>
አርድእት ብቻስ ለምን አልጻፉትም ሁለቱን ከሐዋርያት ስለ ምን አደረገ? የሚል ጥያቄ በእያንዳንዳችን ሕሊና ሊቀረጽ ይችላል:: ለዚህ ምክንያት አለ ይህ የሆነበት ምክንያት ስለ ወንጌል ክብር ነው:: በአጠቃላይ ወንጌል በአርድእት ብቻ ተጽፎ ቢሆን ኖሮ ይህችማ ተርታ ህግ ናት ደጊቱማ ሕግ ምስጢረ ታምራትን በቤተ ኢያኢሮስ :ምሥጢር መንግሥትን በደብረ ታቦር : ምሥጢረ ምጽአትን በደብረ ዘይት: ምሥጢረ ጸሎትን በጌተሴማኒ ባዩ አዕማደ ምድር በተባሉ በልበ ሐዋርያት ቀርታለች በማለት አይሁድ ደገኛይቱን ሕገ ወንጌል ከመቀበል በተከለከሉ ነበርና::



</li>
</ul>		
</body>
</html>






</li>
</ul>		
</body>
</html>