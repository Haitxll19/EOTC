<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>
<h1>ምሥጢረ ቁርባን</h1>

<ul class="data">
	<li>



<p></span><span style="color: #a8184b;"> </span><span style="font-weight: bold;color: #a8184b;"></span><span style="color: #a8184b;"></span> </p>

<p><span style="font-weight: bold;color: #6e0500;font-size: 18px;">የቃሉ ትርጉም</span></p>                            
<p>ቊርባን ቃሉ የሱርስትና የዓረብ ሲሆን ትርጉሙም በቁሙ መንፈሳዊ አምኃ፣ መሥዋዕት፣ መባዕ፣ ለአምላክ የሚቀርብ፣ የሚሰጥ ገንዘብ ማለት ነው፡፡ ቃሉን በምልዓት ስንመለከተው ሰው ለአምላኩ የሚያቀርበውን ነገር ሁሉ የሚያካትት ሲሆን በዚህ ርዕሳችን የምንመለከተው ግን ስለ አማናዊው ቁርባን ወይም መሥዋዕት ስለ ምሥጢረ ቁርባን ነው፡፡ ምሥጢረ ቊርባን ማለት ካህኑ ኀብስቱን በጻሕል ወይኑን፣ በጽዋዕ አድርጎ በጸሎተ ቅዳሴ በባረከው ጊዜ ኀብስቱ ተለውጦ ሥጋ መለኮት፣ ወይኑ ተለውጦ ደመ መለኮት የሚሆንበትና እኛም የዘላለም ሕይወትን ለማግኘት ይህንን የክርስቶስን ሥጋና ደም የምንቀበልበት ዓቢይ ምሥጢር ነው፡፡</p> 
<p>ጌታችንና መድኃኒታችን ኢየሱስ ክርስቶስ በመልዕልተ መስቀል ሥጋውን ቆርሶ ደሙን አፍስሶ ለእኛ <span style="color: #CC00FF;font-size:18px;font-weight: bold">‹‹እንካችሁ››</span> ብሎ ከመስጠቱ ቀደም ብሎ የአማናዊው መሥዋዕት የቅዱስ ቁርባንን (ምሥጢረ ቁርባን)ን ምሳሌ በዘመነ ብሉይ እናገኘዋለን፡፡ ብሉይ ኪዳን ለሐዲስ ኪዳን አምሳል መርገፍ ነውና፡፡ </p>
<p><span style="font-weight: bold;color: #6e0500;font-size: 18px;">በብሉይ ኪዳን የምሥጢረ ቊርባን ምሳሌ </span></p>       
<p></span><span style="color: #002d99;font-size:18px;font-weight: bold">1. መልከጸዴቅ "(ዘፍ. 14:6-10፤ ዕብ.7:1-3 እና 7)"</span></p> 
<p><span style="color: #CC00FF;font-size:18px;font-weight: bold">‹‹ክህነቱ የወልደ እግዚአብሔር ምሳሌ ሆኖ ለዝንተ ዓለም ይኖራል›› </span>ተብሎ የተነገረለት የሰላም ንጉሥ መልከ ጸዴቅ በዘመነ ብሉይ ከቀደምት አበው ሁሉ ለየት ብሎ በቀራንዮ ኮረብታ ላይ ከእርሱ በፊትም ሆነ ከእርሱ በኋላ ያሉት አባቶች ያቀርቡት እንደነበረው የደም መሥዋዕት ሳይሆን በኀብስትና በወይን ይሠዋ ነበር፡፡ አበ ብዙኀን ተብሎ የሚጠራው አብርሃም ኮሎዶጎሞርንና ከእርሱ ጋራ የነበሩትን ነገሥታት ወግቶ ሲመለስ ይኸው የሳሌም ንጉሥ መልከ ጼዴቅ ኀብስትና ወይን ይዞ ተቀብሎታል፡፡ የመልከ ጸዴቅ ኀብስተ አኰቴት ጽዋዐ በረከት የሥጋ ወደሙ ምሳሌ ሲሆን መልከ ጸዴቅ ደግሞ የልዑለ ባሕርይ የጌታችንና የመድኃኒታችን ኢየሱስ ክርስቶስ ምሳሌ ነው ፡፡</p>
 <p></span><span style="color: #002d99;font-size:18px;font-weight: bold">2. የፋሲካው በግ  (ዘጸ.12÷1-25)</span></p>
<p>እስራኤል በምድረ ግብፅ ለ43ዐ ዘመን ያህል በባርነት ሲማቅቁ ከኖሩ በኋላ በልዑል እግዚአብሔር ቸርነት በነቢዩ ሙሴ መሪነት ምድረ ግብፅን ለቀው ከመውጣታቸው በፊት ከሞተ በኵር ይድኑ ዘንድ እግዚአብሔር አምላክ እንዲህ አላቸው፡- ... ይህ ወር የወሮች መጀመሪያ ይሁንላችሁ፡፡ የዓመቱም መጀመሪያ ወር ይሁንላችሁ፡፡ በዚህ ወር በአሥረኛው ቀን ሰው ሁሉ ለአባቱ ቤት አንድ ጠቦት ይውሰድ…የእናንተ ጠቦት ነውር የሌለበት የአንድ ዓመት ተባት ይሁን…በዚህም ወር እስከ አሥራ አራተኛ ቀን ድረስ ጠብቁት፡፡ የእስራኤልም ማኀበር ጉባኤ ሁሉ ሲመሽ ይረዱት፡፡ ከደሙም ወስደው በሚበሉበት ቤት ሁለቱን መቃንና ጎበኑን ይቅቡት፡፡ በእሳት የተጠበሰውን ሥጋውንና ቂጣውን እንጀራ በዚያች ሌሊት ይብሉ፡፡ ከመራራ ቅጠል ጋር ይበሉታል፡፡ ጥሬውን በውኃም የበሰለውን አትብሉ፡፡ ነገር ግን ከራሱ፣ ከጭኑ፣ ከሆድ ዕቃው ጋር በእሳት የተጠበሰውን ብሉት፡፡ ከእርሱም እስከ ጠዋት አንዳች አታስቀሩ፡፡ እስከ ጠዋትም የቀረውን በእሳት አቃጥሉት፡፡…እርሱ የእግዚአብሔር ፋሲካ ነው ፡፡ </p>
<p>እስራኤል ከሞተ ከኵር የዳኑበት ተባት በግ ምሳሌነቱ የጌታችንና የመድኃኒታችን የኢየሱስ ክርስቶስ መሆኑን ብርሃን ዓለም ቅዱስ ጳውሎስ ለቆሮንቶስ ምእመናን በላከው ክታቡ ላይ ሲያረጋጋጥ ፋሲካችን ክርስቶስ ታርዷልና ብሏል <span style="color: #002d99;font-size:18px;font-weight: bold">(1ቆሮ.6÷7)</span>፡፡ መጥምቀ መለኮት ዮሐንስም በዕለተ ዓርብ፣ ስለ ዓለሙ ድኀነት የተሠዋውን አማናዊ በግ ለደቀ መዛሙርቱ ሲያስተዋውቅ እነሆ የዓለምን ኃጢአት የማያስወግድ የእግዚአብሔር በግ ሲል ገልጧል <span style="color: #002d99;font-size:18px;font-weight: bold">(ዮሐ.1÷29)</span>፡፡ </p>
<p> የዚህ ምሳሌነቱ ነጥብ የምታክል ነውር የሌለበት ማለትም ምክንያተ ኃጢአት የሌለበት ንጹሐ ባሕርይ ጌታ በቅንዓተ አይሁድ ታሥሮ፣ በመስቀል ላይ ራሱን ለመሠዋቱ ምሳሌ ነው፡፡ በጉ የአንድ ዓመት ተባት ለመታረድ የደረሰ እንዲሆን እንደታዘዙ ሁሉ ጌታም ፍጹም የሠላሳ ዐመት ጐልማሳ ሳለ ለመሰቀሉ ምሳሌ ሲሆን በጉ በአሥረኛው ቀን ታሥሮ በአሥራ አራተኛው ቀን እንደ ተሠዋ ሁሉ ጌታም በአይሁዱ እጅ ተይዞ እንደ ወንጀለኛ ታሥሮ በዕለተ ዓርብ ለመሥዋዕት የመቅረቡ ምሳሌ ነው፡፡</p> 
<p></span><span style="color: #002d99;font-size:18px;font-weight: bold">3. መና (ዘጸ16:33)</span></p>
<p>ሌላው ምሳሌ ለእስራኤል በምድረ በዳ የወረደላቸው መና ነው፡፡ የእስራኤል ልጀች ወደ ተስፋይቱ ምድር ለመግባት በሚጓዙበት ጊዜ በምድረ በዳ ምም የሚላስ የሚቀመስ ስላላገኙ ረሃብ ጸናባቸው፡፡ በዚህ ጊዜ መሪያቸው ሙሴን አስጨነቁት፡፡ ሙሴም ወደ እግዚአብሔር ቢያመላክት መና ከደመና ወርዶላቸው ያንን ተመግበው ከረሃብ ድነዋል፡፡ </p>
  <p>ለእስራኤል በምድረ በዳ ከደመና የወረደላቸው መና የጌታ ሥጋና ደም ምሳሌ ሲሆን መናው የተገኘበት ደመና ደግሞ ጌታ ከሥጋዋ ሥጋ፣ ከነፍስዋ ነፍስ ነሥቶ ሰው የሆነባት የድንግል ማርያም ምሳሌ ነው፡፡ </p>
  <p>ጌታችን በመዋዕለ ትምህርቱ የሕይወት እንጀራ እኔ ነኝ፡፡ አባቶቻችሁ በምድረ በዳ መና በሉ ሞቱም፡፡ ሰው ከእርሱ በልቶ እንዳይሞት ከሰማይ አሁን የወረደ እንጀራ ይህ ነው፡፡…እኔም ስለ ዓለም ሕይወት የምሰጠው እንጀራ ሥጋዬ ነው በማለት መናው የሥጋውና የደሙ ምሳሌ መሆኑን አስተምሮል <span style="color: #002d99;font-size:18px;font-weight: bold">(ዮሐ.6÷49-51)</span>፡፡ </p>
  
  <p><span style="font-weight: bold;color: #6e0500;font-size: 18px;">ምሥጢረ ቁርባን - መቼ ተጀመረ </span></p>    
<p><span style="color: #002d99;font-size:18px;font-weight: bold">ማቴ.26÷26-29</span> መሥዋዕተ ኦሪት አልፎ መሥዋዕተ ሐዲስ በመተካት ምሥጢረ ቁርባን የተጀመረው በምሴተ ሐሙስ ነው፡፡ ሐሙስ ምሽት በአልዓዛር ቤት ሥርዓተ ቁርባንን መሠረት፡፡   ኢየሱስ እንጀራን አንሥቶ ባረከ፡፡ ቆርሶም ለደቀ መዛሙርቱ ሰጠና <span style="color: #CC00FF;font-size:18px;font-weight: bold">‹‹እንካችሁ ብሉ ይህ ሥጋዬ ነው›</span> አለ፡፡ ጽዋንም አንሥቶ አመስግኖም ሰጣቸው፡፡ እንዲህም አለ <span style="color: #CC00FF;font-size:18px;font-weight: bold">‹ሁላችሁ ከእርሱ ጠጡ ስለ ብዙዎች በኃጢአት ይቅርታ የሚፈስ የአዲስ ኪዳን ደሜ ይህ ነው› አለ፡፡››</span> </p> 
<p> በምሴተ ሐሙስ ልዑለ ባሕርይ አምላክ ኢየሱስ ክርስቶስ ኀብስቱን፣ ወይኑን ባርኮ ቀድሶ አክብሮ ለውጦ ፍጹም ሥጋውና ደሙ አድርጐ ለደቀ መዛውርቱ እንካችሁ ብሉ ይህ ሥጋዬ ነው አለ፡፡ ጽዋውንም ኣንሥቶ…ሁላችሁ ከእርሱ ጠጡ ስለብዙዎች ለኃጢአት ይቅርታ የሚፈስ የአዲስ ኪዳን ደሜ ይህ ነው፡፡ በማለት በዕለተ ዓርብ በመልዕልተ መስቀል የሚፈተት ሥጋውንና የሚፈስ ደሙን ሰጥቷቸዋል <span style="color: #002d99;font-size:18px;font-weight: bold">(ማቴ.26÷26-29)፡፡ </span></p>

  <p>ይህን መሠረት በማድረግ ዛሬም ካህናት ኀብስቱንና ወይኑን በጸሎተ ቅዳሴ አመስግነው ሲባርኩት ኀብስቱ ተለውጦ ሥጋ መለኮት፣ ወይኑም ተለውጦ ደመ መለኮት ይሆናል፡፡</P>
  <P>ይህ ኀብስት የፈጣሪያችን የአማኑኤል ሥጋ ነው፡፡ ይህ ጽዋዕ የአማኑኤል ደም ነው ብለው ሲያቀብሉን የጌታ ሥጋና ደም ነው ማለት እንደምን ይቻላል? ሳንል በእውነት አምነን የአምላካችንን ቃል መሠረት አድርገን እንቀበላለን፡፡ ባለቤቱ ራሱ ኀብስቱን ሥጋዬ ነው፣ ወይኑንም <span style="color: #CC00FF;font-size:18px;font-weight: bold">"ደሜ ነው"</span> ብሎ ለሐዋርያቱ አቀብሏልና፡፡</p>
  <P>ጌታችን ኢየሱስ ክርስቶስ በመዋዕለ ትምህርቱ ይህን አስመልክቶ ሲያስተምር <span style="color: #CC00FF;font-size:18px;font-weight: bold">"ከሰማይ የወረደ ሕያው እንጀራ እኔ ነኝ፡፡ ሰው ከዚህ እንጀራ ቢበላ ለዘላለም ይኖራል፡፡" </span>እኔም ስለ ዓለም ሕይወት የምሰጠው እንጀራ ሥጋዬ ነው ብሏል፡፡ </span><span style="color: #002d99;font-size:18px;font-weight: bold">(ዮሐ.6÷51)</span>፡፡ ዳሩ ግን ልባቸው በጥርጥር ማዕበል የተመታ አይሁድ ይህ የጌታ ትምህርት አልዋጥ ብሏቸው በምጸት<span style="color: #CC00FF;font-size:18px;font-weight: bold"> "ይህ ሰው ሥጋውን ልንበላ ይሰጠን ዘንድ እንዴት ይችላል" </span>በማለት ትምህርቱን ለማስተባበል ሞከሩ <span style="color: #002d99;font-size:18px;font-weight: bold">(ዮሐ.6÷52)፡፡ </span>
  <P>ዛሬም ቢሆን ተረፈ አይሁድ የጌታን ቃል ለማስተባበል የማይቆፍሩት የክህደት ጉድጓድ፣ የማይፈነቅሉት የሐሰት ድንጋይ የለም፡፡ ይህ መሆኑ ግን ሊያስደንቀን አይገባም፡፡ ሁሉን ቻይ ጌታ፣ ዘመን በማይሽረውና በማይለውጠው አማናዊ ቃሉ አስቀድሞ በአጽንዖት እንዲህ ብሎ አስገንዝቦናል፡- <span style="color: #CC00FF;font-size:18px;font-weight: bold">እውነት እውነት እላችኋለሁ የሰውን ልጅ ሥጋ ካልበላችሁ ሕይወት የላችሁም </span><span style="color: #002d99;font-size:18px;font-weight: bold">(ዮሐ. 6÷53)፡፡ </span></P>
  
  <P>ለዚህ ቅዱስ ቃል ተጻራሪ ሆኖ ሥጋ ወደሙ መታሰቢያ እንጂ አማናዊ (እውነተኛ የክርስቶስ ሥጋና ደም) አይደለም ብሎ የሚያስተምር የክርስቶስ ጠላት ነው፡፡ ዘላለማዊ ሕይወትን ለማግኘትና የክርስቶስን መንግሥት ለመውረስ የጌታን ሥና ደም መቀበል ግዴታ መሆኑን ጌታችን እንዲህ ሲል አረጋግጦልናል፡- <span style="color: #CC00FF;font-size:18px;font-weight: bold">ሥጋዬን የሚበላ ደሜንም የሚጠጣ የዘላለም ሕይወት አለው፡፡ እኔም በመጨረሻው ቀን አስነሣዋለሁ፡፡ ሥጋዬ እውነተኛ መብል ደሜም እውነተኛ መጠጥ ነውና</span><span style="color: #002d99;font-size:18px;font-weight: bold"> (ዮሐ.6÷54ና 55)፡፡ </span></P>
  
  <P>ጌታችን ራሱ በቃሉ ላስተማረውና ላረጋገጠው ዐቢይ ትምህርት ጀርባውን ሰጥቶ የጌታችንን ትዕዛዝ ጥሎ ሥጋውና ደሙን መታሰቢያ ወይም ምሳሌ ነው፤ ለድኀነት አስፈላጊ አይደለም የሚል ሁሉ ከጌታችንና ከመድኃኒታችን ከኢየሱስ ክርስቶስ ትምህርት የወጣ ነው፡፡ ቁጥሩም የጌታን ትምህርት ይቃወሙ ከነበሩት ከአይሁድ እንጂ ከክርስቶሳውያን አይደለም፡፡ </P>
  
  <P><span style="color: #CC00FF;font-size:18px;font-weight: bold">ለእናንተ ደግሞ አሳልፌ የሰጠሁትን እኔ ከጌታ ተቀብያለሁና ጌታ ኢየሱስ አልፎ በተሰጠባት በዚያች ሌሊት እንጀራን አንሥቶ አመሰገነ ቆርሶም…‹እንካችሁ ብሎ ይህ ስለ እናንተ የሚሆን ሥጋዬ ነው ይህን ለመታሰቢያዬ አድርጉት› አለ፡፡ እንደዚሁም ከራት በኋላ ጽዋውን ደግሞ አንሥቶ ‹ይህ ጽዋ በደሜ የሚሆን አዲስ ኪዳን ነው፡፡ በጠጣችሁ ጊዜ ሁሉ ይህን ለመታሰቢያዬ አድርጉት፡፡ ይህን እንጀራ በበላችሁ ጊዜ ሁሉ ይህንም ጽዋ በጠጣችሁ ጊዜ ሁሉ ጌታ እስኪመጣ ድረስ ሞቱን ትናገራላችሁና›</span> ብሏል <span style="color: #002d99;font-size:18px;font-weight: bold">(1ቆሮ.11÷23-26)፡፡ </span></P>
  
  <P>ቅዱስ ቁርባን መታሰቢያ ወይም ምሳሌ እንጂ እውነተኛ የጌታ ሥጋና ደም አይደለም ብለው የሚክዱ ክፍሎች ለክህደታቸው አስረጅ አድርገው ለማቅረብ ከሚጠቃቅሷቸው አንዱ <span style="color: #CC00FF;font-size:18px;font-weight: bold">ይህን ለመታሰቢያዬ አድርጉት</span> የሚለው ቃል ነው፡፡ ዳሩ ግን ቃሉን በአንክሮ ለሚያጤነው ሰው ሁሉ የእነርሱን ስሕተታዊ ትምህርት የሚደግፍ ወይም የሚያንጸባርቅ አለመሆኑን ይገነዘባል፡፡ ይኸውም ስናስተውለው ሥጋውና ደሙን ስንቀበል መድኃኒታችን ለእኛ ድኀነት ሲል ከቤተልሔም ዋሻ እስከ ቀራንዮ ኮረብታ የደረሰበትን ጸዋትወ መከራ፣ ሕማሙን፣ ሞቱን፣ ትንሣኤውን፣ ዕርገቱንና ዳግም ምጽአቱን እንድናስብና እንድናስተውል ለማስረዳት ነው፡፡ 
  ትክክለኛ የቃሉ ትርጉም ከላይ የተገለጸው ለመሆኑ የሐዋርያውን ትምህርት በድጋሚ ብንመለከት <span style="color: #CC00FF;font-size:18px;font-weight: bold">…በጠጣችሁ ጊዜ ሁሉ ይህን ለመታሰቢያዬ አድርጉት፡፡ ይህን እንጀራ በበላችሁ ጊዜ ሁሉ ይህንም ጽዋ በጠጣችሁ ጊዜ ሁሉ ጌታ እስኪመጣ ድረስ ሞቱን ትናገራላችሁ</span> በማለት ያረጋግጥልናል፡፡ </p>
  <P>ሥጋውን ደሙን በምንቀበልበት ጊዜ ሁሉ የጌታችንን መከራውን ሕማሙንና ሞቱን እናዘክራለን፡፡ ሥጋውን ቆርሶ ደሙን አፍስሶ የሰጠንን የአምላካችን ፍቅር በኀሊናችን ሰሌዳ ተሥሎ እስከ ዕለተ ሞታችን እንዲኖር ቅዱስ ቁርባን ታላቅ ማኀተም መሆኑን ማስገንዘቡ ነው፡፡ በቅዳሴአችንም <span style="color: #CC00FF;font-size:18px;font-weight: bold">ንዜኑ ሞተከ እግዚኦ ወትንሣኤከ ቅድስተ፣ አቤቱ ሞትህንና ቅድስት ትንሣኤህን እናገራለን</span> የምንለውም ይኸንኑ ቃል መሠረት አድርገን ነው፡፡ 
  በአጭር ቃል ይህን ለመታሰቢያዬ አድርጉት የሚለው መከራዬን ሕማሜን ቤዛነቴን እያሰባችሁ፣ አምናችሁ ሥጋዬንና ደሜን ተቀበሉ ማለቱ ነው፡፡ </p>
























</li>
</ul>


		
</body>
</html>