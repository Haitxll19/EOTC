<!DOCTYPE html>
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

<title>Amde Haymanot</title>
</head>

<body style="overflow-x: scroll; overflow-y: scroll; ">
	
	<div id="header">
		
		
	</div>

<h1>“የእናንተ ጌታና አምላክ ተክለ ሃይማኖት ነው”</h1>

<ul class="data">
	<li>

<span style="color: #000000;font-size:16px;font-weight: bold"> 


“የእናንተ ጌታና አምላክ ተክለ ሃይማኖት ነው፤” -የውስጥና የውጭ መናፍቃን “በጸጋ” የሚለውን ቃል ቆርጠው በማስቀረት እንደ ገደል ማሚቶ የሚቀባበሉት ቃል ነው።
በመሠረቱ፡-ከእሾህ ወይን፥ከኵርንችት በለስ ስለማይለቀም ከመናፍቃን ጥሩ ነገር አይጠበቅም።ማቴ፡፯፥፲፮። ጥንታውያን አባቶቻችን ለመናፍቃኑ እግር በእግር እየተከታተሉ መልስ ይሰጡአቸው ስለ ነበረ ማኅበረ ምእመናን እምብዛም አይታወኩም ነበር።ሰርገው የገቡትንም በጉባኤ ክርክር ምላሽ በማሳጣት፥አውግዘው ይለዩ ስለ ነበረ የቤተ ክርስቲያን ሰላም ተጠብቆ ኖሮአል ።ሃይማኖት አበው የሚባለው ትልቅ መጽሐፍ፥አባቶቻችን በየጊዜው ለተነሡ መናፍቃን የሰጡት መልስ ነው።ታላቁ ሊቅ አባ ጊዮርጊስም መጽሐፈ ምሥጢር በሚባለው መጽሐፉ ላይ ለመናፍቃን የማያፈናፍን መልስ ሰጥቶአል። ለምሳሌ በ“ኖላዌ ምንባብ” ላይ አርዮስን፡- </br>
“እንግዲህ በዲቁናው ክህደትን ያበቀለ በቅስናውም የኃጢአትን እሾህ ያፈራ የአር ዮስን ተግሣጽ እንናገር።አርዮስ የሰይጣን ሠረገላው የአጋንንትም ማኅበርተኛቸው ነው፤”እያለ ይገሥጸዋል።</br></br>

በዓፄ ኃይለ ሥላሴ ዘመነ መንግሥትም ታላላቁ ሊቃውንት መላአከ ብርሃን አድማሱ ጀንበሬና አለቃ አያሌው ታምሩ በመጻሕፍቶቻቸው የማያዳግም መልስ ለካ ቶሊካውያን ሰጥተዋል።ሊቀ መዘምራን ሞገስ ዕቁበ ጊዮርጊስም ፕርቴስታንቱ ለሚያነሡአቸው ጥያቄ ዎች ሁሉ በአፍም በመጽሐፍም መልስ ሰጥተዋል።በዚህ ዘመን ከተነሡ ሊቃውንትም የሚጠበቀው ልክ እንዳለፉት አባ ቶች ዘመን ተሻጋሪ የሆኑ መጻሕፍትን እያዘጋጁ መናፍቃንን ማሳፈር መንጋውን ደግሞ መጠበቅ ነው።ይኸንን በተመለከተ ማህበረ ቅዱሳን የአባቶቹ ልጅ ስለሆነ፥ጋን በጠጠር እንደሚደገፍ በተቻለው መጠን እንደ ተቋም ትልቅ ሥራ እየሠራ ነው።ለምሳሌ፡-“የገሃነም ደጆች እና ሁለቱ ኪዳናት” በሚባሉት መጻሕፍቱ የውስጥ መናፍቃ ንን የተሀድሶዎችን አከርካሪያቸውን ሰብሮአል። በሐመር መጽሔት እና በስምዐ ጽድቅ ጋዜጣም መናፍቃንን መድረሻ እያሳጣ ነው። </br></br>

መናፍቃኑ፡-“የእናንተ ጌታና አምላክ ተክለ ሃይማኖት ነው፤” እያሉ የተለመደ ጩኸታቸውን እንደ አዲስ ማላዘናቸው፥ምናልባት በቅዱሳን የምናፍር መስሎአቸው ከሆነ እንዲያው ድከሙ ቢላቸው ነው።ደግሞስ የልጁን መልክ እንዲመስሉ አስቀድሞ ወስኖ ሲጠራቸው፥ጠርቶም ሲያጸድቃቸውና ሲያከብራቸው፥እግዚአብሔር ያላፈ ረባቸውን እኛ የምና ፍርባቸው ለምንድን ነው?ሮሜ፡፰፥፳፱።ደግሞስ ምን የሚያሳፍር ነገር አለባቸው። ቅዱስ ሉቃስ ወንጌላዊ ስለ ቅዱሳን ሲመሰ ክር፡-“በይሁዳ ንጉሥ በሄሮድስ ዘመን ከአብያ ክፍል የሆነ ዘካርያስ የሚባል አንድ ካህን ነበረ፤ሚስቱም ከአሮን ልጆች ነበ ረች፥ስምዋም ኤልሳቤጥ ነበረ።ሁለቱም በጌታ ትእዛዝና ሕግጋት ሁሉ ያለ ነቀፋ እየሄዱ በእግዚአብሔር ፊት ጻድቃን ነበሩ፤ ”ብሎአል። ሉቃ፡፩፥፭።ከሁሉም በላይ ከጥንት እስከ ዛሬ ለቅዱሳን የመሰከረ የሚያስመሰክርም እግዚአብሔር ነው።በመሆ ኑም እርሱ ያከበረቻውን እርሱን አብነት አድርገን እናከብራለን፥እርሱ ያላፈረባቸውንም አናፍርባቸውም።“ስለ ዚህ እግዚ አብሔር አምላካቸው ተብሎ ሊጠራ በእነርሱ አያፍርም ከተማን አዘጋጅቶላቸዋልና፤” ይላል።ዕብ፡፲፩፥፲፮። </br></br>

-እኛ የምናምነው፡-“ኢየሱስ ክርስ ቶስ የባህርይ ጌታ፥የባህርይ አምላክ ነው፤ቅዱሳን ደግሞ የጸጋ ጌቶችና የጸጋ አማልክት(ገዢዎች) ናቸው፤”ብለን ነው።እንዲህም ማለታችን በእግዚአብሔር ቃል ላይ ተመሥርተን እንጂ እንዲያው በል ቦለድ አይደለም።ስለዚህ ጻድቁ አባታችን ተክለ ሃይማኖት፡-የጸጋ ጌታ እና የጸጋ አምላክ ነው። መናፍቃኑ ቅዱሳንን አማላጅ እንኳ ለማለት ሲቸገሩ፥እንዲህ ያለውን ጸጋ ለወዳጆቹ የሰጠ እግዚአብሔር ነው። መቼም መናፍቃን“የሚሳናቸው” ነገር ስለ ሌለ፥“ለምን?” ብለው እርሱን ይከራከሩት።ደግሞስ ለቅዱሳን የተሰ ጠውን ጸጋ እየተቃወሙ እንዴት ነው?ከእ ግዚአብሔር ዘንድ የተሰጠን ጸጋ አለን፥የሚሉት። -ቅዱስ ዮሐንስ በራእይ መጽሐፉ ላይ፡-“የነገሥታት ንጉሥና የጌታዎች ጌታ የሚል ስም አለው።”በማለት፥ኢየ ሱስ ክርስቶስ ጌትነትና አምላክነት የባህርይ ገንዘቡ መሆኑን መስክሮአል።በኢየሱስ ክርስቶስ የባህርይ ጌትነትና ንጉ ሥነት ስር ጌቶችና ነገሥታት የተባሉት በጸጋው የከበሩ፥በገድል የተቀጠቀጡ ቅዱሳን ናቸው።ጌታ ደቀ መዛሙር ቱን፡-“በአሥራ ሁለት ዙፋን ተቀምጣችሁ ትፈርዳላችሁ፤”ያላቸው ለዚህ ነው።ማቴ፡፲፱፥፳፭።ዙፋን የንጉሥ መቀ መጫ ነው።</br></br>

በተጨማ ሪም፡-“በፊተኛው ትንሣኤ ዕድል ያለው ብፁዕና ቅዱስ ነው፤ሁለተኛው ሞት በእነርሱ ላይ ሥልጣን የለውም፥ዳሩ ግን የእግ ዚአብሔርና የክርስቶስ ካህናት ይሆናሉ፥ከእርሱም ጋር ይህን ሺህ ዓመት(ለዘ ለዓለም) ይነግሣሉ።” የሚል አለ።ራእ፡፳፥፮። -የጸጋ ጌትነትን በተመለከተም፡-ሣራ አብርሃምን ጌታዬ ብለዋለች፤ዘፍ፡፲፰፥፲፪፣፩ኛ፡ጴጥ፡፫፥፭።ኤፍሮን እና የኬጢ ልጆችም ጌታ ብለው ጠርተውታል።ዘፍ፡፳፫፥፮፣፲፩።የያዕቆብ ልጆች ወንድማቸውን ዮሴፍን ጌታ ብለው ታል።ዘፍ፡ ፵፬፥፲፰ ።ሊቀ ካህናቱ አሮንም ሙሴን ጌታዬ ብሎታል።ዘኁ፡፲፪፥፲፩።በአዲስ ኪዳን የወኅኒ ቤት ጠባ ቂው ቅዱስ ጳውሎስን እና ሲላ ስን ጌቶቼ ብሎአቸዋል።የሐዋ፡፲፮፥፴። -የጸጋ አምላክነትን(ገዥነትን) በተመለከተ ደግሞ፡-“የአማልክት አምላክ እግዚአብሔር ተናገረ፤” የሚለው ኃይለ ቃል በቂ ማስረጃ ነው።መዝ፡፵፱፥፩።ምክ ንያቱም፡-ቅዱሳን የጸጋ አማልክት ባይሆኑ ኖሮ እርሱ የአማልክት አምላክ(የገዥ ዎች ገዥ) ተብሎ አይጠራም ነበር።ይኸውም ይታወቅ ዘንድ፥እግዚአብሔር ሙሴን፡-“እይ፥እኔ ለፈርዖን አምላክ አድርጌ ሃለሁ፤ወንድምህም አሮን ነቢይ ይሆንልሃል፤”ብሎታል።ዘጸ፡፯፥፩።በአዲስ ኪዳንም ጌታችን አምላካችን ኢየሱስ ክርስቶስ፡-ቅዱሳን አማልክት እንደሚባሉ ከመዝሙረ ዳዊት ጠቅሶ አስተምሮአል።መዝ፡፹፩፥፮፣ዮሐ፡፲፥፴፩።ጌታችን አምላካችን መድኃኒታችን ኢየሱስ ክርስቶስ በደብረ ታቦር ክብሩን በገለጠ ጊዜ በአጠገቡ የነበሩት፡-የብሉይ ኪዳን ቅዱሳን ሙሴና ኤልያስ፥እንዲሁም የአዲስ ኪዳን ቅዱሳን ጴጥሮስ፣ዮሐንስና ያዕቆብ ናቸው።ማቴ፡፲፯፥፫።ባለፈው፡-መሬት ፥ግንድ፥ቅርንጫፍና ፍሬ እንደማይለያዩ ምሳሌውን ፈትተን፥ንባቡን ተርጉመን እንደተማማርነው በምድርም በሰማይም ቅዱሳን ከጌታ የተለዩበት ጊዜ የለም።ስለዚህ ከጌታ የተለዩ ቅዱሳን እንደሌሉ ሁሉ ከቅዱሳንም የተለየ ጌታ የለም ።


</li>
</ul>


		
</body>
</html>