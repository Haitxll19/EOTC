<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>
    <title>
        116 - ምንኛ ድንቅ ነው
    </title>
    <lyrics>
ምንኛ ድንቅ ነው የአምላክ ሥራው/2/   አዝ
ዙፋኑን ትቶ/2/ቀራንዮ/2/የዋለው

ፈራጅ አምላክ ሲሆን ሊፈረድበት
በአደባባይ አቆሙት ሊሳለቁበት
በጅራፍ አካሉን ሲገርፉት
ዝም ማለቱ እንደሌለው አንደበት
አዝ…
መስቀል አሸክመው እስከ ቀራንዮ
ሲስቡት ሲገርፉት ሲጮሁ ሲሉ ወዮ
ሲጥሉት ሲያዳፉት  እየገፈተሩ
ይህ ሁሉ ትዕግስት ምን ይሆን ምሥጢሩ
አዝ…
እርቃነ ሥጋውን ከመስቀል አስተኝተው
በአምስቱ ችንካሮች አካሉን ቸንክረው
ያለ ርኅራሄ ደሙን ሲያፈሱት
የእሾህ አክሊል ሰርተው እያቀዳጁት
አዝ…
የግፍ ግፍ ሲሠሩ በገዛ ግዛቱ
ኧረ ለምን ይሆን ዝም ብሎ ማየቱ
አዳምን ሊያወጣው ከባርነቱ
ሊመልሰው ወዶ ከገነት ከቤቱ
    </lyrics>