<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
        <title>Hello, World!</title>
    </head>
    <body>
        <pre>
            ኦ ክርስቶስ
ኦ ክርስቶስ ኦ አምላክ ብሩህ ነህ(2)
ልቦናዬን አብራው በጥዑም ቃልህ(2)
******************
የታቦር ደመና-ክርስቶስ- የሲና ልምላሜ
ምነው ሙሴን በሆንኩ-ክርስቶስ-እንዳይህ ቀድሜ
የዮርዳኖስ ውሃ-ክርስቶስ-በላዬ ሲፈላ
ዮሐንስን በሆንኩ እንዳይህ በተድላ
******************
ነበልባል ሐመልማል-ክርስቶስ-ተዋህዶ ሲና
ሙሴ በሩቅ ሆኖ-ክርስቶስ-ተመልክቷልና
በቀረበም ጊዜ-ክርስቶስ-ነገሩን ቢረዳ
ለእስራኤል ሾምከው ሁሉን እንዳይጎዳ
*****************
ሙሴ በበትሩ-ክርስቶስ- ኤርትራን ሲመታ
ተሻገሩ እስራኤል-ክርስቶስ- በብዙ ደስታ
ያልተደሰቱማ-ክርስቶስ-የፈርዖን ሠራዊት
እየተሠጠሙ ቀሩ ወደኋሊት
*****************
ትንቢቱ ጸደቀ-ክርስቶስ-የኢሳይአስ
ድንግልም ወለደች-ክርስቶስ-በመንፈስ ቅዱስ
ምነው ባደረገኝ-ክርስቶስ-እንደነ ሰሎሜ
ጌታዬ ሲወለድ ለማመስገን ቆሜ
*****************
ሐዋርያት ሁሉ-ክርስቶስ- ዞረው ያስተማሩት
ወንጌለ ብርሃን-ክርስቶስ- የዓለም መድኃኒት
ዮሐንስ እንዳለው-ክርስቶስ- ጥምቀት ለንስሐ
እታጠበዋለው የጎንህን ውሃ
****************
ሚካኤል  በቀኝህ-ክርስቶስ- ገብርዔል በግራ
ጥዑማን የሆኑ-ክርስቶስ- ሁሉም በየተራ
ሱራፌል ኪሩቤል-ክርስቶስ- ሃይላቸው የበዛ
ያመሰግኑሃል አንተን የዓለም ቤዛ 
        </h1>
    </body>
</html>
