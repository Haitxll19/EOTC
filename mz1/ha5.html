<!DOCTYPE html>

<html>
<head>
  <meta http-equiv="CONTENT-TYPE" content="text/html; charset=UTF-8">
  <title>Hello, World!</title>
</head>
<body>
  <pre>
   ሱላማጢስ 
""""""""""""""

ሱላማጢስ ድንግል ማርያም {2*}
በሰጊድ ልበልሽ ሰላም {3*}

በትህትና የኖርሽ ነሽ በቤተ መቅደስ
ሐርና ወርቅ እየፈተልሽ ሆነሽ በመንፈስ 
ጊዜው ሲደርስ በእምነት ሰማሽ የመልዐኩን ዜና 
መድህኔን ወለድሽው ድንግል ይድረስሽ ምስጋና 

ዛሬም ነገም ትውልድ አለ ብጽዕት የሚልሽ
ቀራንዮ ከኢየሱስ ዘንድ የተቀበለሽ
ላመስግንሽ እኔም ማርያም ተውልድ ነኝና 
አደራዬ የተሰጠሽኝ እናቴ ነሽና 

ዝናበ ጽድቅን የወለድሽ ታናሿ ደመና 
ያቀረብሽው መሶበ ወርቅ የሕይወትን መና 
ፀሐየ ጽድቅን ያስገኘሽ ምድሪቱ ሰማይ 
ምክንያተ ድህን እመቤቴ እሙ ለአዶናይ

መለኮትን የታቀፍሽ የጽላቱ ማህደር 
አንቀጸ ብርሃን ማርያም የብርሃን በር
ላወድስሽ እኔም ድንግል እንደ አባ ሕርያቆስ
ጎስዐ ልብዬ እያልኩኝ እኔው እንድቀደስ
  </h1>
</body>
</html>
