<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>
    <title>
        190 - ልቡና የሚመስጥ
    </title>
    <lyrics>
ልቡና የሚመስጥ አጥንት አለምላሚ
ምድራዊ አይደለም ምንጩ ሰማያዊ
ሄደህ የሰማኸው ከመላእክት ከተማ
ምንኛ ጥዑም ነው ያሬድ ያንተ ዜማ
አዝ…
ከትንሽ አንስቶ እስከ ግዙፎቹ
አምላክ እንደ ሠራው በሥነ ፍጥረቱ
ያልነገርከው የለም በዜማ ድርሰትህ
በመንፈስ ቅዱስ ቃል ነውና እውቀትህ
አዝ…
ኢየሱስ ክርስቶስ ለእኛ የሆነውን
መገረፍ መሰቀል መሞት መነሣቱን
እናስታውሰው ዘንድ አመልክተህ ጽፈህ
አበረከትክልን ከዜማ አስማምተህ
አዝ…
ለፀሐይ እናቱ ለብርሃን መውጫ
ለድንግል ማርያም ውዳሴ እንዲገባ
በምልአት በስፋት በምሥጢር በአንክሮ  
ያቀረብከው  ዜማ ዛሬም አለ ከብሮ
አዝ…
ጸጋ በረከትህ ይደር በሁላችን
ሊቀ ተዋሕዶ ያሬድ አባታችን
ጠፍተው እንዳንባክን ያንተን ዜማ ዐዋቂ
አምላክ ያስነሣልን ሊቃውንት ጠባቂ
አዝ…
    </lyrics>