<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>
    <title>
        246 - አምላክህን ውደድ
    </title>
    <lyrics>
በደልህን አምነህ ንስሐ ግባና
ወደ አምላክህ አልቅስ ተጸጸትና 
አመስግነው ጌታን አፍቅረው ከልብህ
በጉብዝናህ ወራት በሱ ደስ ይበልህ
     ስትቸገር አይቶ ንቆ የማይተውህ
     አምላክህን ውደድ እሱ ነው አለኝታህ/፪/
የኀጢአት ኑሮን አቁምና ዛሬ
ለማፍራት ተነሣ የንስሐ ፍሬ
የእግዚአብሔርን ድምጽ አትናቅ ጥሪውን
ተመለስ ይልሃል አስተውል መንገዱን
አዝ…
የጉብዝናህ ወራት ያበቃል ያከትማል
ድካም መሸነፍ መውደቅም ይመጣል
ተስፋህ ይጨልማል ንብረትህም ያልቃል
ወጣትነትህስ መች ሁሌ ይኖራል
አዝ…
የወደቅህ ለታ ማንም አያይህም
ሁሉም ሲኖርህ ነው ከአንተ ጋር አይቆምም
እስከ መቼ ድረስ እንዲህ ትኖራለህ 
መለከት ሲነፋ ወዴት ትገባለህ
አዝ…
ለካህኑ ነግረህ የሰራኸውን ኀጢአት
ቀኖና ተቀበል እንድታገኝ ስርየት
ቤትህን አዘጋጅ ክርስቶስ ይመጣል
ማድጋህን ክፈት እሱ ይሞላዋል
አዝ…
ተመለስ ወደ እርሱ በደሙ ገዝቶሃል
እርሱም አይቀየር ሊቀበልህ ወጥቷል
አመስግነው ጌታን አፍቅረው ከልብህ
በጉብዝናህ ወራት በእርሱ ደስ ይበልህ
›´...
    </lyrics>