<!DOCTYPE html>

<html>
    <head>  <meta http-equiv="CONTENT-TYPE" content="text/html; charset=UTF-8">
   
  <head><script src="../bootstrap/js/jquery.js"></script>
 <script src="../bootstrap/js/bootstrap.js"></script>

        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="yezewoter-tselot.html">የዘወትር ፀሎት</a></li><br>
      <li><a href="ywedsewa-melaekt.html">ይዌድስዋ መላዕክት</a></li><br>
   <li><a href="wudasie-mariam-monday.html">ሰኞ</a></li><br>
     <li><a href="wudasie-mariam-tuesday.html">ማክሰኞ</a></li><br>
   <li><a href="wudasie-mariam-wednesday.html">እሮብ</a></li><br>
     <li><a href="wudasie-mariam-thursday.html">ሐሙስ</a></li><br>
   <li><a href="wudasie-mariam-friday.html">አርብ</a></li><br>
     <li><a href="wudasie-mariam-saturday.html">ቅዳሜ</a></li><br>
   <li><a href="wudasie-mariam-sunday.html">እሁድ</a></li><br>
   <li><a href="anketse-birhan.html">አንቀፀ ብርሃን</a></li><br>
   <li><a href="mezmure_dawit_135.html">መዝሙረ ዳዊት 135</a></li><br>
  
      </ol>
      </div>
  </div>
 </nav><br><br><br><br>
    <style>h7{
font-size:14px;
}
   </style> 
        <meta http-equiv="CONTENT-TYPE" content="text/html; charset=UTF-8">
   <p>፩፤ ለእውነተኛ ፈራጅ ለአምላክ እናት ምስጋናና አገልግሎት ይገባታል።</p>
<p>፪፤ ቅድስት ሆይ ብፅዕት ነሽ የተመሰገንሽና የተባረክሽ ነሽ የከበርሽና ከፍ ከፍ ያልሽ ነሽ የብርሃን መውጫ የሕይወት መሰላል ነሽ አምላክን የወለድሽ
    እመቤታችን ድንግል ማርያም ሆይ ከተለዩ የተለየሽ የመለኮት ማደሪያ ነሽ። ከፍጥረት ሁሉ ይልቅ የተከበርሽ ሆይ አብ የወደደሽ ወልድ ያደረብሽ መንፈስ ቅዱስ
    ያረፈብሽ (የጸለለብሽ) ተባልሽ። በምድር ላይ ከፍተኛ አርያምን የሆንሽ ከሰማያት በላይ ያለ የአርያም የልዑል ስፍራ መትክ አንቺ ነሽ። ቅዱሳን ነቢያት
    ካህናትና ነገሥታት ያንቺ ምሳሌ አድርገው በውስጧ የኪዳን የሕግ ጽላት ያለባት ቅድስተ ቅዱሳን ከተለዩ የተለየችውን ሠሩ። ቅድስት ሆይ ልጅሽ ይቅርታውን
    ያድለን ዘንድ ለምኝልን።</p>
<p>፫፤ የአምላክ ልጅ ካንቺ ሰው ስለመሆኑ ስላነቺም ከምድር ወደ አርያም ወደ መንግሥተ ሰማያት የቀረብን ሆን በአንቺና በልጅሽ ስም የቀረብን ሆን።</p>
<p>፬፤ ዐሥሩ ቃላት በጣቶቹ የተጻፉ የፍጥረቱ ሁሉ ጌታ ያውም የአምላክ ልጅ በማህፀንሽ አደረ። አብ በሥልጣኑ አጸናሽ መንፈስ ቅዱስም ጸለለብሽ አነፃሽ የልዑል
    ኃይልም አጸናሽ። ኢየሱስም ያንቺን ሥጋ ለበሰ በታላቅ ቃል ጮኾ መጽሐፍ የሕይወት ውኃ ምንጭ ከሆዱ ይፈልቃል እንዳለ ማንም የተጸማ ቢኖር ወደኔ መጥቶ
    ይጠጣ አለ። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፭፤ አብ አስቀድሞ በየውጣ ነገረን የውጣ የተባሉ በእግዚአብሔር ጣቶች የተጻፉ ዐሥሩ ቃላት ናቸው። ልጅህ ጌታችን መድኃኒታችን ኢየሱስ ክርስቶስ አንተ ብቻ
    አባቱ እንደሆነክ እርሱም ብቻ ልጅህ እንደ ሆነ አስተማረን። እንዲሁም በሰማይ እናት በምድር አባት የለውም ብለን እናምናለን መምጣቱን ከአባቱና ከእውነት
    መንፈስ ከጰራቅሊጦስ በቀር የሚያውቅ ሳይኖር ከሰማይ ወረደ ብለን እናምናለን በማህፀንሽ አደረና ዘጠኝ ወር ተሸከምሽው ሰማያት ደስ ተሰኙ ምድርም ደስ
    ተሰኘች። በልጅሽ መወለድ መልአክ ምስራች ተናገረ። የሰማይ ጭፍሮችም (መላእክትም) ‘‘ምስጋና በሰማይ ለእግዚአብሔር ይሁን በምድርም ላይ ሰላም በሰውም
    እርሱ በሚፈቅደው’’ እያሉ አመሰገኑ። እረኞችም በቤተልሔም ካዩትና ከሰሙት የተነሣ አደነቁ የጥበብ ሰዎች (ብለሆች ሰዎች) ለልጅሽ ሊሰግዱና አንቺን
    ሊያገለግሉ ኮከብን አይተው ከሩቅ አገር መጡ። ከምስራቅ ጀምሮ መርቶ እሰከ ቤተ ልሔም ያደረሳቸው ያ ኮከብ አንቺ ከሕፃንሽ ጋራ ባለሽበት ቦታ ላይ ቆመ።
    እነዚያ ብልሆች ሰዎች አይተው በታላቅ ደስታ ደስ ተሰኙ ወደ እርሱ ወደ ሕፃንሽ ገቡና በፊቱ ቆሙ በምድር ላይ ወድቀው ሰገዱለት። ሣጥናቸውንም ከፈቱና
    ወርቅ ዕጣን ከርቤን እጅ መንሻ አድርገው አገቡለት የወገኖችህን ልመናቸውንና መሥዋዕታቸውን ትቀበል ዘንድ ኃጢአታቸውንም ታስተሠርይላቸው ዘንድ የመጣህ
    አምላካችን ሆይ እጅ መንሻ አገባንልህ ለከበረ ስምህም ካንተ የተገኘውን ዕጣን አቀረብንልህ አሉት ቅድስት ሆይ ልጅሽ ይቅርታውን ያድለን ዘንድ
    ለምኝልን።</p>
<p>፮፤ ከንጹሓን ይልቅ ንጽሕት የሆንሽ አንቺ ነሽ ከማይነቅዝ ዕንጨት እንደ ተሠራ በወርቅ እንደ ተጌጠና ዋጋው ብዙ በሆነ በሚያበራ ዕንቁ እነደተለበጠ ታቦት
    በቤተ መቅደስ ውስጥ የኖርሽ የተመረጥሽ ድንግል ነሽ። እንዲህ ሆነሽ በቤተ መቅደስ ውስጥ ኖርሽ መላእክትም ዘወትር ምግብሽን ያመጡ ነበር በመላእክት
    እየተጽናናሽ እንዲህ ዐሥራ ሁለት ዓመት ኖርሽ። መጠጥሽም የሕይወት መጠጥ ነበር ምግብሽም የሰማይ ኅብስት ነበር አባትሽ ዳዊት በመሰንቆ አመሰገነ በትንቢት
    መንፈስም በመንፈስ ቅዱስም በገና እየደረደረ እንዲህ ብሎ ዘመረ(ዘፈነ) ልጄ ሆይ ስሚ እዪም ዦሮሽንም አዘንብዪ ሕዝብሽንና የአባትሽን ቤት ርሺ ንጉሡም
    ውበትሽን ይወዳል እርሱ ጌታሽ ነውና ለእርሱም ትሰግጂያለሽ ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፯፤ ከንጹሓን (ካልበደሉ) መላእክት ወገን የሆነና በደል የሌለበት በሁሉ ጌታ ፊት የሚቆም ከደጋጎቹ መላእክት ወገን የሆነ መልአኩ ገብርኤል አበሠረሽ
    አለሽም ጸጋን ያገኘሽ ሆይ ደስ ይበልሽ እግዚአብሔር ካንቺ ጋራ ነው ከሴቶች ይልቅ የተባረክሽ ነሽ የሁሉ ገዢ በሆነ እግዚአብሔር ዘንድ ባለሟልነትን
    አገኘሽ። እነሆ ትፀንሺያለሽ ልጅንም ትወልጂያለሽ ስሙንም ኢየሱስ ትዪዋለሽ እርሱ ታላቅ ነው የልዑል እግዚአበሔርም ልጅ ይባላል እግዚአብሔር አምላክም
    የአባቱን የዳዊትን ዙፋን ይሰጠዋል ለዘላለሙ የያዕቆብን ወገን ይገዛል ለመንግስቱም ፍጻሜ የለውም። መንፈስ ቅዱስ ያድርብሻል የልዑል ኃይልም ይጸልልሻል።
    ካንቺ የሚወለደውም ቅዱስ ነው ቅድስት ሆይ ካንቺ የተወለደው ይቅርታውን ያድለን ዘንድ ለምኝልን።</p>
<p>፰፤ የንጽሕና አዳራሽና ከተለዩ የተለየሽ መቅደስ አንቺ ነሽ። የብርሃን መጋረጃና የማይመረመር የክብር (የጌትነት) ዙፋን አንቺ ነሽ ቅድስት ማርያም ሆይ
    መንፈስ ቅዱስ መጥቶ ስላደረብሽና የልዑል ኃይል ስለጸለለብሽ ቅድስተ ቅዱሳን (ከተለዩ) የተለየች በሆነች መቅደስ መሰልንሽ የብርሃን መጋረጃ ነሽ ማለታችን
    ግን የአብ ቃል የሆነ መድኃኒታችን ኢየሱስ ክርስቶስ በማህጸንሽ ስለተሠወረ ነው። ይኸውም በላይ ያለ የሁሉ ጌታ ነው። መላእክትና የመላእክት አለቆች
    መናብርት ሥልጣናት አጋእዝት ኃይላት ሊቃናት መኳንንት የሚያመሰግኑት ነው ልጅሽንም በዚህ ዓለም በወለድሽው ጊዜ ዓይኖቻቸው ብዙዎች የሆኑ ኪሩቤልና
    ክንፎቻቸው ስድስት የሆኑ ሱራፌል በበረት ውስጥ ጋረዱልሽ። የብርሃን ደመናዎችም ከበቡሽ የመላእክት አለቆች የመላእክት ሠራዊትና የሰማይ ጭፍሮች በመፍራትና
    በመንቀጥቀጥ በፊትሽ ቆሙ። በዚህም ዓለም ኪሩቤልና ሱራፌል በሰማያት ካለው ምስጋናቸው ወይም ከቀድሞ ምስጋናቸው ወገን ባልሆነ በሌላ (በአዲስ) ምስጋና
    አመሰገኑሽ ፍጥረቱን ሁሉ ሰብስቦ የያዘና ፍጥረቱን ሁሉ የሚመግብ ጌታቸው በብብትሽ (በክንድሽ) ተቀምጦ ጡትሽን እንደ ሕፃን ሲጠባ ባዩ ጊዜ በአርያም
    ፈለጉና በዚህ ዓለም እንደ ቀድሞው ከአባቱና ከመንፈስ ቅዱስ ጋር አገኙት የጌታ ትሕትና ባዩ ጊዜም ዓይኖቻቸውን ወደ ላይ ወደ አርያም ከፍ ከፍ አደረጉ
    ክንፋቸውንም ዘርግተው ለሁሉ ጌታ ለአንተ በሰማይ ምስጋና ይገባሃል እያሉ ጌታቸውን አመሰገኑ። ዳግመኛም በዋሻ (በጎል) ውስጥ አንቺን ከሕፃንሽ ጋራ አዩሽ
    ‘‘በምድር ላይ ሰላም (ፍቅር እንድነት) ሆነ’’ አሉ። ካንቺ የነሣውን የእኛን ሥጋ ለብሶ ባዩት ጊዜም ሰውን ምንኛ ወደደው ብለው ሰገዱለት። ነቢዩ
    ዳዊትም እንዲህ ብሎ ትንቢት ተናገረ እግዚአብሔር በሰማይና በማደሪያው ቦታ ሆኖ በምድር ወደሚኖሩት ሁሉ ተመለከተ የሰውንም ልጆች ሁሉ አየ ንጉሥ ውበትሽን
    ወደደ። ‘‘ለዘላለም ማረፊያዬ ይህች ናት መርጫታለሁና በእርሷ አድራለሁ’’ አለ። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፱፤ የተለየሽና ደግ የሆንሽ የተመሰገንሽና የተባረክሽ የከበርሽና ከፍ ከፍ ያልሽ ሆይ የሕይወት ኅብስት ባለበት በወርቅ መሶብ መሰልንሽ የሕይወት ኅብስትም
    (ይኸውም) በቀኙ ካሉ ጻድቃን ጋራ እርሱን ለሚያምኑ በሃይማኖትና ፈቃደኛ በሆነ ልብ ከእርሱ ለሚበላም ሁሉ ሕይወትን የሚሰጥ ከሰማይ የወረደ ነው። ቅድስት
    ሆይ ልጅሽ ይቅርታውን ያድለን ዘንድ ለምኝልን።</p>
<p>፲፤ የብልሃተኛ እጅ ያለሠራት በውስጧም መብራት የሚያበሩባት የወርቅ መቅረዝ አነቺ ነሽ ራሱ የአብ ብርሃን ያበራባታል እንጂ ከብርሃን የተገኘ ብርሃን ወደ
    አንቺ መጥቶ አደረ በአምላክነቱም በዓለም ሁሉ አበራ። ጨለማን ከሰዎች ላይ አራቀ እኔ የዓለም ብርሃን ነኝ በብርሃኔ እመኑ ብርሃን ሳለላችሁ ተመላለሱ ብሎ
    በሚያድን ቃሉ አዳነን። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፲፩፤ ከሁሉ ጌታ የተገኘ የሁሉ ጌታ ከብርሃን የተገኘ ብርሃን በውነት የሁሉ ጌታ (የባሕርይ አምላክ) ከሆነ የተገኘ እውነተኛው የሁሉ ጌታ የተወለደ እንጂ
    የተፈጠረ ያይደለ በህልውና (በአኗኗር) ከአባቱ ጋራ የተካከለ በሰማይና በምድር ያለው ሁሉ በእርሱ የተፈጠረ እኛን ሰዎችን ስለማዳን የወረደው። ክርስቶስ
    ከቅድስት ድንግል ማርያም ፈጽሞ ሰው ሆነ። በመምጣቱም አበራልን ፍጹም ደስታም አበሠረን (ነገረን) ወደ አባቱም አቀረበን (አስታረቀን) ወደ ሕይወት
    ጐዳናም መራን የዘለዓለም ሕይወትንም ሰጠን። ነቢይ ኢሳይያስም እርሱን በማመን ከሕጉ የተነሣ በትንቢት እያደነቀ ሕግህ በምድር ላይ ብርሃን ነው አለ።
    አረጋዊ ካህንና የእግዚአብሔርን ትእዛዝ የጠበቀ ጻድቅና ንጹሕ ዘካርያስም ፈጽሞ አደነቀ መናገርም ጀመረና እነዲህ አለ አምላካችን በይቅርታውና በምሕረቱ
    በአርያም (በልዕልና) ሆኖ ጐበኘን። በጨለማና በሞት ጥላ ውስጥ ለሚኖሩትም ብርሃኑን ይገልጥላቸው ዘንድ ተወለደ ይቅር ይለን ይምረንም ዘንድ እግሮቻችንን
    ወደ ሰላም መንገድ አቀናልን ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፲፪፤ እመቤታችን ሆይ የቅዱሳንና የምእመናንን ሁሉ ጸሎት በማዕጠንታቸው ከምድር ወደ ሰማይ በሚያሳርጉ በሰማያውያን የካህናት አለቆች እጆች ውስጥ ባለ
    የወርቅ ማዕጠንት እንመስልሻለን። እንዲሁም ስምሽን በመጥራት የሰው ልጆችን ልመና ወደ ልዩ ሦስት አብ ወልድ መንፈስ ቅዱስ ያሳርጋሉ። የወገኖችሽንም
    ኃጢአት ታስተሰርዪ ዘንድ ከአብ ከወልድ ከመንፈስ ቅዱስ ተፈቅዶልሻል ለሰዎች ልጆች የዘለዓለም ሕይወት ድልድይ ትሆኚ ዘንድ የዓለም ሁሉ መድኃኒት ሆይ
    ለምእመናን ወገኖችሽ መድኃኒታቸው ልትባዪ ይገባሻል። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፲፫፤ አንቺ የተባረክሽ ዕፅ ነሽ የሕይወትና የድኅነት ዕፅ ነሽ በገነት ውስጥ ባለው ዕፀ ሕይወት ፈንታ በዚህ ዓለም የሕይወት ዕፅ ሆንሽ ፍሬሽም የሕይወት
    ፍሬ ነው በሚወዱት (በሚያውቁት) በዓለም ሰዎች ዘንድ የሚሸት መልካም መዓዛ ያለው አበባ ካንቺ ታየ ይኸውም ከርቤ ሚዓ ሰሊክ የተባሉ ሽቶች በልብሶችሽ
    ላይ አሉ ብሎ በበገና ነቢዩ ዳዊት ትንቢት የተናገረልሽ ነው። አባትሽ ሰሎሞንም ያፍንጫሽ መዓዛ እንደ ነጭ ዕጣን መዓዛ ነው አለ እቴ መርዓት (ሙሽራዬ)
    ሆይ የታጠርሽ ተክል ነሽ መንገድሽ የታጠረች ተክል የታተመች ጕድጓድ ናት። ከሽቱ ቅመም ጋራ ሽቱ አለሽ ቆዕ የሚባል ሽቱ ናርዶስ ከሚባል ሽቱ ጋር አለሽ
    ናርዶስ የሚባል ሽቱ መጽርይ (ቀጋ) ከሚባል ሽቱ ጋራ አለሽ ቀጺመታት ቀናንሞስ የተባሉ ሽቶች ከደጋ ሽቶች ጋራ አሉሽ። ከሽቶች ሁሉ የሚበልጡ ከርቤና
    አልው የሚባሉ ሽቶች ከነዚህ ሁሉ ሽቶች ጋራ አሉሽ የገነት ፈሳሽ ሆይ ከደጋ የሚፈስ የሕይወት ውኃ መገናኛ ነሽ ቅድስት ሆይ ልጅሽ ይቅርታውን ያድለን
    ዘንድ ለምኝልን።</p>
<p>፲፬፤ ሳይተክሏትና ውሃ ሳያጠጧት የለመለመች የአሮን በትር በቤተ መቅደስ ነበረች ለካህናት ዝግጁ ያደረጋት ነበረች። አንችም በቅድስናና በንጽሕና ጸንተሽ
    እንደ እርስዋ በቤተ መቅደስ ኖርሽ ከቤተመቅደስም በክብር በታላቅ ደስታ ወጣሽ። በእውነት የሕይወት ፍሬ የሆነ ጌታችን መድሃኒታችን ኢየሱስ ክርስቶስም
    ካንቺ ተገኘ። ቅድስት ሆይ ከመልአኩ እንደተረዳሽው ከወንድ ያለመገናኘት ልጅን አገኘሽ መልአኩ መንፈስ ቅዱስ መጥቶ ያድርብሻል የልዑል ኃይልም ይጸልልብሻል
    ብሎ ነግሮሽ ነበርና። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፲፭፤ ጸጋን የተመላሽና የደስታ መገኛ ሆይ በልጅሽ ሥም ለአመንን ለእኛ ለወንዶችና ለሴቶች አገልጋዮችሽ ትለምኝልን ዘንድ ይገባሻል። ይልቁንም ዐይኖቻቸው
    ብዙዎች ከሆኑ ከኪሩቤልና ክንፎቻቸው ስድስት ከሆኑ ከሱራፌል ግርማ የሚበልጥ የመወደድ ግርማ አለሽ እነዚያ ፊታቸውን ይሸፍናሉ። እግሮቻቸውም የትእምርተ
    መስቀል አማሳያዎች ናቸው ከልጅሽ መለኮት ከሚወጣው እሳት ይድኑ ዘንድ አንቺ ግን ለመለኮት ማደሪያ ሆንሽ። የመለኮት ባሕርይም አላቃጠለሽም ሙሴ እንጨትነቷ
    በእሳት ሳይቃጠል ያያት ዕፀ ጳጦስን መሰልሽ። ሁለንተናው ፍጹም እሳት የሆነ የኃይላት ጌታ እንደ ዕፀ ጳጦስ አላቃጠለሽም ለክርስቲያን ወገኖች በእውነት
    መመኪያ የሆንሽ አንቺ ነሽ የአምላክ ልጅ ካንቺ ሰው ስለመሆኑም ባንቺ ከምድር ወደአርያም የቀረብን ሆንን። በጸሎትሽ ለሚያምኑ ምሕረትን የምታሰጪ ሆይ!
    ለነፍሳችን ሕይወትን የምተለምኚ ነሽ ወደ ጌታቸንና መድጋኒታችን ኢየሱስ ክርስቶስ ለምኝልን እርሱን አባቱን መንፈስ ቅዱስን በማመን በቀናች ሃይማኖት
    ያጸናን ዘንድ ይቅርታውንና ምሕረቱን ይሰጠን ዘንድ በምሕረቱ ብዛት ኃጢአታችንን ያስተሠርይልን ዘንድ የሁሉን ጌታ የወለድሺው ሆይ ምስጋና ይገባሻል ዛሬም
    ዘወትርም ለዘለዓለምም ምስጋና ክብር ለአብ ለወልድ ለመንፈስ ቅዱስ ይገባል አሜን። ቅድስት ሆይ ልጅሽ ይቅርታውን ያድለን ዘንድ ለምኝልን።</p>
<p>፲፮ ፤ በሶርያዊው በቅዱስ ኤፍሬረምና በኢትዮጵያዊው ቅዱስ ያሬድ ላይ ያደረ አምላክን የወለደች እመቤታችን ድንግል ማርያም ልመናዋ ክብሯ የልጅዋም ቸርነት
    ከወዳጅዋ ፡...ጋራ ለዘለዓለም ይኑር አሜን።;</p>
<center>
 <button ><a href="yezewoter-tselot.html"><<  የዘወትር</a></button>
  <button ><a href="yezewoter-tselot.html">ይዌድስዎ >></a></button>
  </center><style >
   button{
   text-color:white;
   background-color: black;
   align:right;
   opacity:40%;
   border:15px;
   border-radius:10px;
   padding:10px;
   margin:10px;
   }
   
 </style>
 