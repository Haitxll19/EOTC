<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   ቅዱስ ገብርኤል እርዳን<br>
<br>
ቅዱስ ገብርኤል እርዳን ሊቀ መላእክት/2/<br> 
ልጆችህን አውጣን ከሚነድ እሳት <br>
ልጆችህን አውጣን ከዓለም እሳት <br><br>

ከማይጠፋው እሳት ከዚያ ነበልባል<br> 
ከጨለማው ሥርዓት ከክፉ ሲኦል <br>
ነፍሳችንን ነጥቆ ሰይጣን እንዳይጎዳን <br>
ዋስ ጠበቃ ሁነን ቅዱስ ገብርኤል ርዳን<br><br>

ረድኤት በረከትን ጸጋህ አይለየን <br>
እንለምንሃለን አደራ እንዳትርቀን <br>
የቀደመው ጠላት ዙሪያችን ከቦናል <br>
ቅዱስ ገብርኤል ድረስ የእግዚአብሔር ባለሟል<br><br>
 
ናቡከደነጾር ገደል ሲከታች <br>
እሳቱን አንድዶ ከእሳት ቢጥላቸው <br>
ከራሳቸው ፀጉር አንድ እንኳን ሳይጠፋ <br>
ቅዱስ ገብርኤል ደርሶ ሆነላቸው ተስፋ<br>
 
ብቸኝነት ከብዶን ሐዘን ሲያስጨንቀን <br>
እኛ እንጠራሃለን ቅዱስ ገብርኤል ብለን <br>
በፈጣሪያችን ፊት ስለእኛ ቆመሀል <br>
የነደደብንን እሳት አብርደሃል<br>

ሥልጣንህ ግሩም ነው በአምላክህ ፊት <br>
እንሠግድልሀለን የጸጋ ስግደት <br>
ፈጥነህ የምትሰማን ወዳንተ ስንጮህ <br>
የመላእክት አለቃ ቅዱስ ገብርኤል ነህ <br>
