<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿አንቺን የያዘ ሰው ምን ይጐድልበታል 
በምልጃሽ በረከት ቤቱ ሞልቶለታል
ዘር መከር ባይኖረው ጐተራው ባይሞላ 
ሁሉም ይሸፈናል በረድኤትሽ ጥላ

በረከትሽ ብዙ የደናግል ገንዘብ 
የምስኪሪናን እናት የርሁባን ቀለብ
ለሁሉም መጋቢ ፀጋሽ የማይጎድል
ስምሽ ጥዑም ምግብ ከረሀብ የሚያስጥል/2/

አንቺ ብትመጪ ከምስኪኗ ቤቴ
እንደ መጥምቁ እናት በዛልኝ ሐሴቴ
የአዲስ ኪዳን ቁርባን መንበር ጠረጴዛ 
ጽድቅን አሸተትን የህይወትሽን መአዛ/2/
		
ልቤ ተጠራጥሮ ኪዳንሽን ካልከዳ 
ልመናም አልወርድም አልይዝም አቆፋዳ
ሁሉን እየሞላሽ መመገብ ታውቂያለሽ
ቢዝቁት የማያልቅ ጸጋና ሀብት አለሽ /2/

የእግዚአብሔር ማረፊያ ኮሬባዊት ዋሻ
የሕይወት ውሃ ምንጭ የሕግ መፍሰሻ
ነበልባል ተዋህዶ ሙሴ አንቺን አይቷል
ጫማውን አውልቆ በፊትሽ ተደፍቷል/2/