<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿እግዚአብሔርን ጠራሁት በሐዘኔ ጊዜ
እግዚአብሔርን ጠራሁት በጭንቀቴ ጊዜ
አወጣኝ ከጭንቀት ከሐዘን ከትካዜ /2/

የልመናዬን ድምጽ እርሱ ሰምቷልና 
ጆሮውን ወደኔ አዘንብሏልና
በዘመኔ ሁሉ ስጠራው እኖራለሁ
ጎስቋላ ብሆንም ምስጋና አቀርባለሁ /2/

እንደቃልህ መጓዝ መራመድ አቅቶኝ
የኃጢአቱ መንገድ ማዕበሉ ገፍቶኝ                                                                                                                                                           
ወደ እርሱ ስማጸን ደግሞም ስፀፀት
አላሳፈረኝም መጣ በምህረት /2/
			
ኖኅን እንዳዳንከው እኛንም አድነን
ከቀስቱ እንድናመልጥ ምልክትን ስጠን
በትርህ ምርኩዝህ እነርሱ ያጽናኑኝ
አንተ ከእኔ ጋር ነህ አልፈራም ክፉውን /2/

በበዛው ምህረቱ ያለፈውን ትቶ
በፍቅር ጐበኘኝ አልተወኝም ከቶ
ሊቀበለኝ ወዶ ፊቱን አበራልኝ
ማን ይቃወመኛል እግዚአብሔር ካለልኝ /2/