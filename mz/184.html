<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ገብርኤል በሰማይ ኤልሳቤጥ በምድር
ገብርኤል በሰማይ ኤልሳቤጥ በምድር
ይመሰክራሉ ድንግል ያንቺን ክብር /2/
	ትጸንሲ ሲልሽ በከበረ ዜና
	ይሁንልኝ አልሽው ትውልድ እንዲጽናና
	ከገብርኤል ሰምተው ምላእክቱ ሁሉ
	ለበጉ ማደሪያ ክብርን ይሰጣሉ
		ብፅዕት እንላለን እኛም አደግድገን
		የራማውን ልዑል አብነት አድርገን
ስርሽ በምድር ነው ሀረግሽ በሰማይ
ንጹህ መሰበወርቅ የተመላሽ ሲሳይ
የማህጸንሽ ፍሬን በላነው ጠጣነው
በኤፍራታ ሰምተን በዱር አግኝተነው
የተሰወረውን መና በልተነዋል 
ከተመረጡት ጋር ብፅዕት ብለናል
	ከተፈጥሮ በላይ ጽንስን ያዘለለ
	የእሳት ምሰሶ በአንቺ ተተከለ
	የእግዚአብሔር ሀገሩ የእንጀራ ቤታችን
	ምንኛ ድንቅ ነው ክብርሽ እናታችን
		ብፅዕት እንላለን እኛም አደግድገን
		ቅድስት ኤልሳቤጥን አብነት አድርገን
ተወልዶ በግርግም ተኝቶ ስላዩት
ሰውና መላእክት አብረው አከበሩት
የጥሉ ግድግዳ በልጅሽ ፈረሰ
በዳግማዊት ሄዋን የአዳም ዘር ተካሰ
እጅ እንነሳለን ሆነን በትህትና
ክብርሽን መመስከር ክብራችን ነውና
	ተወልዶ በግርግም ተኝቶ ስላዩት
	ሰውና መላእክት አብረው አከበሩት
	የጥሉ ግድግዳ በልጅሽ ፈረሰ
	በዳግማዊት ሄዋን የአዳም ዘር ተካሰ
	ብፅዕት እንላለን እኛም አደግድገን 
	ቅዱስ ገብርኤልን አብነት አድርገን