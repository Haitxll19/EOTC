<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>
    <title>
        9 - ገድሉ ተአምራቱ
    </title>
    <lyrics>
ገድሉ ተአምራቱ እጅግ ብዙ ነው
ጣዖትን አዋርዶ የተሸለመው
የተዋህዶ ኮከብ ተክለሐዋርያ
አባ ተክለሐይማኖት ዘኢትዮጵያ
	ዳግማዊ ዮሐንስ ጠፍር የታጠቀ
	ንጹሕ ባሕታዊ ጠላት ያስጨነቀ
	የፀጋዘአብ ፍሬ ዛፍ ሆኖ በቀለ
	በደብረሊባኖስ መናኝ አስከተለ
ደካማ መስሏቸው በአንድ እግሩ ቢያዩት
ባለስድስት ክንፉ ተክልዬ የእኛ አባት
እርሱስ አንበሣ ነው ይናገር ደብረ አሰቦ
ሌጊዮን ሲዋረድ እፍረት ተከናንቦ
	ከካህናት መካከል ኅሩይ ነው ተክልዬ
	መጣሁ ከገዳምህ ልሳለምህ ብዬ
	ኢትዮጵያዊው ቅድስ አባ ተክለሃይማኖት
	ወልድ ዋህድ ብለህ ከጥንቱ ቀደስካት
የባረከው ውኃ የረገጥከው መሬት
ገላው ያረፈበት ሆኗል ፀበል እምነት
ኑና ተመልከቱ ድውያን ሲፈቱ
ይሰበካል ተክልዬ ዛሬም እንደጥንቱ
        
    </lyrics>