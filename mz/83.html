<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ዓለምን ለማዳን የተሰቀለው
ኢየሱስ ክርስቶስ እግዚአብሔር ነው
			
ጌታችን ተሰቅሎ ቢያዩት መላእክት
በዝማሬ ፈንታ አለቀሱለት
ሚካኤል ዝም አለ ገብርኤል ገረመው
አምላኩ እርቃኑን ተሰቅሎ ስላየው /2/

ነፍሱን ለወዳጁ የሚሰጥ ቢገኝም 
ለጠላቱ የሚሞት በጭራሽ አይኖርም
ጠላቶቹ ስንሆን ለእኛ የሞተው
ክርስቶስ ልዩ ነው ወደር የሌለው /2/
			
ዕውር ቢያበራ የሞተ ቢያስነሳ
በመመስገን ፈንታ ሆነበት አበሳ
ሰማያዊ ዳኛ ሊፈረድበት
ተከሶ ቀረበ በጲላጦስ ፊት /2/

በጸሎተ ሐሙስ እለት እራት የሆነው
አርብ በመስቀል ላይ የተሰቀለው
ፍቅር አስገድዶት ለእኛ የሞተው
መልካሙ እረኛችን መድኃኔዓለም ነው /2/