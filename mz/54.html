<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ፍቅርሽ በልቤ
ፍቅርሽ በልቤ ይኑርልኝ
ምስጋናሽ ካፌ አይጥፋብኝ
ድንግል ሆይ ከደካማው ልጅሽ አትለይኝ
ድንግል ሆይ ከምስኪኑ ልጅሽ አትለይኝ
	
	ምድራዊ ሕይወቴ እጅግ ጣሙን አጥቷል
	ልክ እንደ ቃናው ሰርግ አንቺን ይማፀናል
	ባዶ ጋን ባልባል ውሃ ቢሞላኝ
	ለንስሐ ምሪኝ ጣዕም እንዲኖረኝ

ሰላም ነው በረከት ፍቅርና ጸጋ
በስምሽ ስማጸን የተሰጠኝ ዋጋ
አሁንም ወደ አንቺ እኔ እለምናለሁ
ከቶ እንደማተይኝ በፍጹም አምናለሁ

	ብቻዬን ስዘምር ስምሽን ላነሳሳው
	ደስ ደስ ይለኛል ተስፋዬን ሳስበው
	ምን እከፍለዋለሁ ውለታው ብዙ ነው
	ያንቺ ያደረገኝ ጌታ ክብር ይግባው

የውዳሴሽን ቃል የሚሰማ ሁሉ
ሕይወቱ ይለወጣል ይፈወሳል ቁስሉ
ባሪያዎችሽ ሁሉ ሊያዩሽ ይወዳሉ
ውዳሴሽን ሰምተው ናፍቀው ያለቅሳሉ