<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="lyrics.css">
    <title>Song Title - Lyrics</title>
</head>
<body>

    <button class="back-button" onclick="goBack()"></button>

    <script>
        function goBack() {
            window.history.back();
        }
    </script>
    <div class="lyrics-text">
  
  
  ስምሽን ጠርቼ

ስምሽን ጠርቼ መቼ አፍራለሁ

ማርያም ብዬ መች እወድቃለሁ

የምጽናናበት ስምሽ ነው

ድንግል ሆይ ላቅርብ ላንቺ ምስጋና

	ጨለማው ውጦኝ በጠላት ሀገር

	ለዘመናት ስረገጥ ሲኖር

	ዲያብሎስ ማርኮ ሲያሰቃየኝ

	የአለሙን መድህን ወለድሽልኝ

ከአባቶቼ ርስት ከሀገር ወጥቼ 

ከአሕዛብ ሀገር ስኖር ሸሸቼ 

ደርሰሽ አጽናንተሽ አከበርሽኝ

ብቸኝነቴን አስረሳሽኝ

	ድንኳኑ ሞልቶ ሰው ታድሞ

	አስተናበሪው በጭንቀት ቆሞ

	ምን አቀርባለሁ ብዬ ስቸገር

	ምልጃሽ ደርሶልኝ ዳንኩኝ ከማፈር

ያሰብኩት ሀሳብ ደመና ሆኖ

ቢበተንብኝ እንደጉም በኖ

ይሆናል ያልኩት ሳይሆን ቢቀርም

በእመአምላክ እኔስ ተስፋ አልቆርጥም

ማርያም እያለች ተስፋ አልቆርጥም 

	እናቴ አባቴ ባያስታውሱኝ

	ይህች አለም ንቃ ገፍታ ብትተወኝ

	አንቺ ካለሽኝ ምን እሆናለሁ

	አውሎ ነፍሱን ባሕሩን አልፋለሁ

ጠላቴ ደርሶ ቢያንገላታኝ

መከራ አብዝቶ ቢያስጨንቀኝ

አላቋርጥም ያንቺን ምስጋና

ውለታሽ ድንግል አለብኝና

	ክፉዎች ደርሰው ቢዝቱብኝ

	አንቺን መውደዴን አያስተውኝ

	በአሕዛብ መሀል ስምሽን ስጠራ

	መከታ ሁኚኝ እናቴ አደራ