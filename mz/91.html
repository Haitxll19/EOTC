<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ውበት ነሽ

ውበት ነሽ ለቤቴ ለኑሮዬ ፋና
ድንግል ሆይ አትለይኝ ብቻዬን ነኝና
	
	በሐዘን ጠቋቁራ ተከፍታለች ገጼ
	አጎንብሻለሁኝ አፍሬ በለምጼ
	ወልቋል ከራሴ ላይ የብርሃን ልብሴ
	ሀብቴ አንቺ ብቻ ነሽ ያለሽኝ ሞገሴ

ለአምላኬ የማቀርበው አጣሁ በጎ ሥራ
ነፍሴ ተጨነቀች በምግባሬ መራ
ጥላሸቱ በዝቶ ተዳፍኗል ጎጆዬ
ብርሃን የለውም ካልበራ ሻማዬ
	
	የምታመንበት አንዳች ነገር የለኝ
	በነፍስም በሥጋ ሁሉ የጐደለኝ
	እጠባበቃለሁ የእጅሽን በረከት
	ከቤቴ ላይ አርፎ እስክባረክበት
	
የጎጆዬ ክብር የቅጥሬ ድምቀት ነሽ
ዓይኔን የምትሞይው በመቅረዜ በርተሽ
የፅልመት ጭላንጭል ጠፍቷል የለም ዛሬ
የብርሃን እናት ስላለች በበሬ