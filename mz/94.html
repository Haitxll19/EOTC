<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ምስጋናዬን

ምስጋናዬን ለአምላኬ አቀርባለሁ
በማደሪያው ገብቼ እሰግድለታለሁ
ኤልሻዳይ ነው ጌታ ሁሉን ቻይ
ይፈጸማል አምናለሁ የልቤ ጉዳይ
	ዘንባባዬን ይዤ እንደ ሕጻናቱ
	ሆሳዕና ልበለው ሰግጄ በፊቱ
	ምንም ባዶ ብሆን እውቀት ቢጎድለኝ
	ለስሙ ልዘምር ከልካይም የለኝ /2/
አምላኬ በፊትህ ቃል አለብኝ እኔ
ቋንቋዬ መዝሙር ነው ያንተ እንደመሆኔ
በአሚናዳብ ደጃፍ በቅድመ ታቦቱ
ያ የክብርህ ዑደት ጠራኝ ማኅሌቱ
	የሕይወት ትርጉሜ አንተ ነህ ደስታዬ
	ስምህን ማገልገል ክብሬ ነው ሥራዬ
	ለታመነው ጌታ ምስክር የሆኑ
	ከብረው ተመለሱ ለበረከት ሆኑ
መነሻዬ አንተነህ ጉልበቴና ክብሬ
መድረሻዬም አንተ መደምደሚያዬ ቅጥሬ
በጽዮን ተራራ ስትገለጥ ያኔ 
ነጩን ልብስ አልብሰህ አስነሳኝ ለቅኔ