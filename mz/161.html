<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿	ውለታሽ ጠርቶኝ

ውለታሽ ጠርቶኝ ከፊትሽ ቆምኩኝ
ድንግል ለክብርሽ ተንበረከኩኝ
ወደር የሌለው ማርኮኛል ፍቅርሽ
እናቴ ማርያም አምሳያም የለሽ
	
	የማያስርብ ነው የማያስጠማ
	ፍቅርሽ የሚለበስ የብርሃን ሸማ
	አልከበደኝም የዓለም መከራ
	አንቺ ስላለሽ ከልጅሽ ጋራ

ትርጉም አግኝቷል ኑሮዬ ዛሬ
መውጫ መግቢያዬ ተከፍቷል በሬ
ጽዋዬ ሞልቶ ተትረፈረፈ
አዛኙ ልቤ በአንቺ አረፈ

	የግብጽ ስደት እንባሽ አጠበኝ
	ምልጃሽ ረድቶኝ ከእሳቱ ዳንኩኝ
	አላቀረቅር አልደፋ አንገቴን
	ማርያምን ይዤ ድንግል እናቴን

ጌታን ባቀፉት መልካም እጆችሽ
ዳስሰሽ ፈውሰሽኝ በረታሁ ልጅሽ
የሴም ምሳሌ ገመናን ሸፋኝ
ክሴን አጠፋሽው ሥራሽ አጽናናኝ