<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿አድኚኝ እናቴ ከስጋ ፈተና 
ስጋዬ ከኃጢአት ከቶ አልራቀምና
ሸክሜ የከበደኝ ብቸኛ ሆኛለሁ
አትለይኝ ድንግል አደራ እልሻለሁ /2/

አማኑኤል እናት የተዋህዶ አክሊል
አትጥፊ ከመሀል እንድትሆኚኝ ኃይል
ምንም ቢበዛብሽ የኛ ጉስቁልና
ከእኛ ጋራ ከሆንሽ አለን ቅድስና /2/

ተስፋዬ ነሽና እመካብሻለሁ
ግራቀኝም አልል ምርኮኛሽ ሆኛለሁ
ስቅበዘበዝ አይቶ ተስፋ የሰጠኝ
እግዚአብሔር ይመስገን ካንቺ ያስጠጋኝ /2/

በስጋ ደክሜ በነፍሴ እንዳልጠፋ
እማፀንሻለሁ ድንግል የኔ ተስፋ
የመንግሥቱ ወራሽ እንድሆን አድርጊኝ
መልካም ሥራ መስራት እኔን አስተምሪኝ

አንቺ የሌለሽበት ጉባኤው ባዶ ነው
በቁም የደረቀ ሕይወት የተለየው
ከመሃከል ገብተሽ ሙይ የጐደለውን
ሠርጉ ተደግሷል ጐብኝልን ጓዳውን