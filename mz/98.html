<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ኮከብ ሲወጣ

ኮከብ ሲወጣ አየን በልዳ ሰማይ
ኃያሉ ጊዮርጊስ ቆሟል ዘንዶው ላይ
ቤሩታዊትን ተነሽ አትሞቺም ተጽናኝ
አውሬው ተሸንፏል በአምላክ እመኚ

	ሕዝቡን የሚያስጨንቅ ሰው ገብሩልኝ ብሎ
	ጊዮርጊስ አደቀቀው ከእግሮቹ ስር ጥሎ
	የንጉሥ ልጅ ቤሩት እጣው ላንቺ ሆኖአል
	ከግንዱ ሊፈታሽ ፈረሰቸው ደርሷል

በጣዖታት መንደር አዲስ ፀሐይ ወጣ
በጽድቅ እያበራ ጊዮርጊስ ታጥቆ መጣ 
እንግዲህ አጵሎን አቴና ሆይ እፈር
ምድሪቱን ይገዛል የአምላካችን ክብር

	ዲዲያኖስ መንግሥቱን አልቻለም ሊያጸና
	ታላቁ ሰማዕት ቅጽሩን ሰብሯልና
	ባነገበው መስቀል አምላኩን ገለጸ
	የድል በፍታን ለብሶ ጭፍሮቹን ገሰጸ

ለይድረስ ተራራ ቅኔን ያስተማረ
ድንቅ ነው አጥንቱ በኃይል የከበረ
ታምራቱ በዝቶ ገድሉን ደመደመ
በሰጠው ቃልኪዳን ትውልዱን ጠቀመ