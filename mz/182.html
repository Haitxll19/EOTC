<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ዝናውን ሰምቼ
ዝናውን ሰምቼ ፈለኩት
ከሾላ ላይ ሆኜ አየሁት
ካንተ ጋር ነኝ አለኝ መድኃኒቴ
ዛሬ መዳን ሆነልኝ ለቤቴ

	የረከሰው ቤቴን ጌታዬ ሳይንቀው
	ጨለማውን ገፎ ብርሃን አለበሰው
	ለገናናው ስሙ ለእርሱ ተንበርክኬ
	ዛሬ ተለወጠ ጐስቋላው ታሪኬ

እንደምን ወደደኝ ምን አግኝቶ ከኔ
ሕይወቴ ያደፈ ነው የገባሁ ኩነኔ
እርሱ ግን ጎበኘኝ በማዳን አዋጁ
ስሙን አተመብኝ አደረገኝ ልጁ

	ካለኝ እኩሌታ ለደሃ እሰጣለሁ
	የበደልኩትን ሰው በእጥፍ እክሳለሁ
	ያንተ ካደረከኝ ያንተው ነኝ ብያለሁ
	ንገስብኝ አምላክ እገዛልሃለው

የአብርሃም አምላክ የእስራኤል መና
የጠፋን ሊፈልግ ሊያድን መጥቷልና
እኔንም ጐበኘኝ በማዳኑ ጥሪ 
ወሮታውን ክፈይ ነፍሴ ሆይ ዘምሪ