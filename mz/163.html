<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿አለማመኔን እርዳው
አለማመኔን እርዳው ጌታ /2/
አንተ ነህና መሸሸጊያዬ
አለማመኔን እርዳው ጌታዬ
	
	ፍሬ ያላዘልኩኝ ብሆንም ጎስቋላ
	ነፍሴ አብራህ ትኑር በማደሪህ ጥላ
	አታውጣኝ ከቤትህ ባጣም ቅድስና
	ይህችን ዓመት ተወኝ ጉልበቴ እስኪጸና

ያልጸናው ሕይወቴ ቢያስቸግርህ ላልቶ
እስኪቆም ታገሰኝ ጉልበቴ በርትቶ
እንደቃልህ ባልኖር ደስም ባላሰኝህ
ዛሬም ከእኔ ጋር ኑር በጸናው ኪዳንህ
	
	ለምጼ እጅግ በዝቶ ከሰዎች ብገለል
	ልትዳስሰኝ መጥተህ ምህረትህን ልታደል
	እባክህ ከመንጋው ከበረታው ወገን
	አዘንብል ወደኔ በፍቅርህ ልሸፈን

መዓዛዬን ለውጥ ጠረኔን ቀይረው
እንደናርዶስ ሽቶ የከበረ አድርገው
ቅረበኝ በፍቅርህ በደሌን ትተኸው 
ሳበኝ በምህረትህ ቤቴን ደስ አሰኘው