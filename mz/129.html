<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿የመላእክት አለቃ
የመላእክት አለቃ ገብርኤልን ላከው
ኃያሉ እግዚአብሔር በሰማያት ያለው
የባህሪ ልጄ ወዳንቺ ይመጣል
ብለህ ለጽዮን ልጅ ንገራት ለድንግል
	ኃይለ ልዑል ወልድም ስጋሽን ይለብሳል
	በተለየ አካሉ ወዳንቺ ይመጣል
	ከሥጋሽም ስጋን ከነፍስሽም ነፍስ ነስቶ ይዋህዷል
	በግዕዘ ሕጻናት ካንቺ ይወለዳል
ደንቆሮ ሲሰማ ድዶች ሲናገሩ
በጌታ ተአምራት ዕውራን ሲበሩ
ሙታን ይነሱ ዘንድ በመሀፀንሽ ፍሬ
ከእግዚአብሔር ወዳንቺ ተልኬአለሁ ዛሬ
	ደስ አሰኛት አለው በልዩ ሰላምታ
	ሐሴት እንድታደርግ ምስራቹን ሰምታ
	ድዳ እንዳደረከው ካህን ዘካርያስን
	እንዳታሳዝናት ከእርሷ ጋር ስትደርስ
ገብርኤል በደስታ ምስራቹን ይዞ
ከሰማይ ወረደ በአምላኩ ታዞ
በሊባኖስ መንደር እስኪሰማ ድረስ
ክንፉን እያማታ መጣ ሲገሰግስ
	ደስ ይበልሽ አላት እየተሳለማት
	ሐርን ከወርቅ ጋር ስትፈትል አግኝቷት
	እውነተኛው ንጉሥ ካንቺ ይወለዳል
	ላንቺ ፍቅርና አንድነት ይገባል