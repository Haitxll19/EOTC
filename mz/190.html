<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ዮም ፍስሃ ኮነ
ዮም ፍስሃ ኮነ በእነተ ልደታ ለማርያም
ዮም ፍስሃ ኮነ በእንተ ልደታ ለማርያም
በባርነት ሳለን		ፍስሃ ኮነ
ኃጢአት በዓለም ገዝቶን 	  ”   ”
በድንግል መወለድ 		  ”   ”
ቀረልን አበሳ			  ”   ”
እግዚአብሔር መረጠሽ	  ”   ”
ልትሆኚው እናት		  ”   ”
ይኸው ተፈጸመ 		  ”   ”
የዳዊት ትንቢት 		  ”   ”
የሔዋን ተስፋዋ	     ፍስሃ ኮነ
የአዳም ሕይወት		”   ”
የኢያቄም የሐና 		”   ”
ፍሬ በረከት 		”   ”
ምክንያተ ድኅነት 	”   ”
ኪዳን ምሕረት		”   ”
ድንግል ተወለደች	”   ”
የአምላክ እናት		”   ”
በሔዋን ምክንያት	    ፍስሐ ኮነ
የአጣነውን ሰላም		”   ”
ዛሬ አገኘነው 		”   ”
በድንግል ማርያም		”   ”
የምሥራች እንበል		”   ”
ሐዘናችን ይጥፋ		”   ”
ተወልዳለችና			”   ”
የዓለም ሁሉ ተስፋ 		”   ”





























































ኢትዮጵያ እጅሽን ዘርጊ


በገና አንስተን
በገና አንስተን መሰንቆን 
እናመስግነው ስምህን 
እንደ አምላካችን ማንም የለም
ይክበር ይመስገን ለዘላለም /2/
	ዓለም ሞኝነት ይመስለዋል
	ለአንተ መንበርከክ ይከብደዋል
	ፍቅርህን ቀምሰን ዝም አንልም
	እንዘምራለን ለዘለአለም /2/
ሞኝነት ለኔ መች ሆነና
ፊትህ ያቆመኝ ለምስጋና
እንድቀኝልህ ግድ የሚለኝ
ፍቅርህ ብቻ ነው የማረከኝ
	ፈውስን ስትሰጠን ስትባርከን
	ፍቅርህን ልከህ ስትጎበኘን
	ጉልበት ይጸናል በአንተ ፀና
	ማነው የሚከፍልህ የአንተን ዋጋ
ስንዘምርልህ የሚስቁ
ብዙ ሚልኮሎች ዛሬም አሉ
የእኛ የሆነ ምንም የለም
አምላክ ስላንተ ዝም አንልም
የእኔን ሥራ
የእኔን ሕይወት የእኔን ሥራ
ድንግል እመቤቴ ታውቂዋለሽና
አማልጂኝ እኔን አስታርቂኝ እኔን
ከቤቱ እርቄ ሳልቀር ብቻዬን /2/

	ኃጢአቴ እንደ ግምብ ሆኖ ቢቆምም
	እንደ ጥልቅ ባህር ቢጠራቀም
	ድንግል ማርያም ከጐኔ ካለሽ
	ይደመሰሳል በቃል ኪዳንሽ

ሲያዝን ሲተክዝ እናት የሌለው
ውስጡ ቢራቆት ተስፋ ያጣ ሰው
እኔስ አላዝንም እናቴ እያለሽ
የቀራንዮ ስጦታዬ ነሽ

	ሚዛን ቢደፋ በደሌ በዝቶ
	ሰይጣን ቢወስደኝ እኔን ጎትቶ
	አይዞህ ስትለኝ ድንግል ቀርባኝ
	ጥላዋ አርፎብኝ ከሞት ዳንኩኝ

የጻድቅ ሰው ጸሎት
የጻድቅ ሰው ጸሎት ያድናል /2/
የነፍስን ቁስል ይጠግናል /2/
	የፍቅር እመቤት ቤዛዊተ ኲሉ
	ለልጅሽ አሳስቢ በደላችንን ሁሉ
	ስለቃል ኪዳኑ የቃሉ መሃላ
	ልመናሽን ሰምቶ አይለንም ችላ
ገብረመንፈስ ቅዱስ ጻድቁ አባታችን
ረድኤት በረከት ይድረስ ለሁላችን
አባ ተክለሃይማኖት መቁጠሪያህን አንሳ
ለምን ለልጆችህ እንዳናይ አበሳ
	የእግዚአብሔር ወዳጅ ገብረክርስቶስ
	ልመና ጸሎትህ መድኃኒት ለነፍስ
	ፍቅርህ አይለየን ቂርቆስ ሆይ አደራ
	ነፍሳችን እንድትድን ከሲኦል መከራ
ጸሎቷ ደረሰ የክርስቶስ ሰምራ
የእግዚአብሔርን ልብ አንኳኩቶ ሊያራራ
ያቺ ቅድስት እናት ሰማዕቷ አርሴማ
ለምና አስገባችን ከጻድቃን ከተማ
	 አባ ሃብተማርያም የብርሃን አምሳል
	በጸሎትህ አትርሳን ወድቀን እንዳንዝል
	ቅዱሳን ነቢያት ሐዋርያት ሁላችሁ
	ዘወትር አይለየን ጸሎት ልመናችሁ

ተናገራ ኤፍሬም

ተናገራ ኤፍሬም /2/ ኤፍሬም እስኪ አወድስ
ድንግል እንድትመጣ እንድንቀደስ

የኤፍሬም ውዳሴ		ተናገራ	ጽኑ መለመኛ
የሴም ቡራኬ ነሽ		”   ”	የይስሃቅ መዓዛው
የነቢያት ትንቢት		”   ”	ተስፋ ድህነታቸው
ድንግል አንቺ እኮነሽ	”   ”	የምታጽናኚያቸው

አንቺ የኖህ መርከብ	ተናገራ	እኛ የዳንብሽ
የአብርሃም ድንኳን	”   ”	ጌታ ያደረብሽ
ለባከነው ቤቴ		”   ”	በረከት ሁኚለት

ድንግል እመቤቴ		ተናገራ	ከፊትሽ ቆሜአለሁ
እንዳባቶቻችን		”   ”	ስምሽን እጠራለሁ
አንቺን የለመነ		”   ”	ከቶ አያፍርምና
ጽዮን እመቤቴ		”   ”	ይድረስሽ ምስጋና

የኤልያስ መና		ተናገራ	የሳሙኤል ሙዳይ
የኃዘኔ መጽናኛ		”   ”	የመንገዴ ስንቅ ሆይ
የሕይወቴ እንጀራ		”   ”	የሰጠኸኝ እናት
ብፅዕት ነሽ ድንግል 	”   ”	የብዙሃን እናት

ከናዝራዊ ልጅሽ
ከናዝራዊ ልጅሽ ዘንድ ይቅርታን ለምኚ
የሰላም እመቤት ነሽ የሰላም አስገኚ
እመቤቴ ስንልሽ ከኛ ጋራ ሁኚ /2/

	ልጅሽ ስለሆነ ሊቀ ካህናት
	ኃጣንን የሚምር አዛኝ ለፍጥረት
	ለምኚ እንልሻለን ቀንና ለሊት /2/

መተከዜ ላንቺ መቼ ይደበቃል
ችግሬን ሳልነግርሽ ፈጥኖ ይገባሻል
ድንግል ሆይ ተቀበይኝ ልቤ ይናፍቅሻል /2/

	እኔ ኃጢአተኛ ነኝ ቅድስት ነሽ አንቺ
	በታላቅ ትህትና እኔን ተመልከቺ
	የልመናዬን ነገር ስሚኝ ሳትሰለቺ /2/

አለም ያላወቀሽ ትልቅ ስጦታዬ
ወርቅ የማይተምንሽ ገንዘብ መመኪዬ
እመቤቴ አንቺ ነሽ ቤቴ ማረፊያዬ/2/ 
		ሥላሴ ዘከሃ
ሥላሴ ዘከሃ ሥላሴ ዘዝየ
ሁልጊዜ እለዋለሁ አምላኬ አምላኬየ
	ዓይኔን ወደ ተራራው አነሳለሁና
	ረዳቴ የኔ ሥላሴ ነውና
	አምባ መጠጊያዬ እኔ ባንተ አላፍርም
	የማዳንህ ሥራ ዛሬም አይዘገይም
የጠላት ፍላጻ ሰብሮ ታድጐኛል
ማን እንደ ሥላሴ ረዳት ሆኖኛል
ወዶኛል አዳነኝ እግዚአብሔር ክፍሌ ነው
ቀብቶኛልና እኔ አመልከዋለሁ
	እረኛዬ እግዚአብሔር እኔን ጠብቆኛል
	በለመለመ መስክ ሁሌ ያሰማራኛል
	ከነጣቂ ተኩላ ይሄው ሰውሮኝ
	ለማመስገን በቃሁ እርሱ ፈቅዶልኝ
አንተ ለኔ ጌታ መሸሸጊያዬ ነህ
ከጣርም ከጭንቀትም ትጠብቀኛለህ
እንዲታደጋችሁ ሥላሴን ፈልጉት
ስሙንም በአንድነት ከፍ ከፈ አድርጉት
	ኪዳነምህረት እናቴ
ኪዳነምህረት እናቴ
ፈጥነሽ ደራሽ ነሽ ለሕይወቴ
የከበበኝ ጭንቀት ተወግዷል
ፍቅርሽ እመአምላክ እኔን  ማርኳል /2/
	የችግሬ ደራሽ የጭንቀቴ 
	ነይ እናቴ ነይ እናቴ
እናቴ ባንቺ ሰው ሆኛለሁ
ከሞት አፋፍ ላይ ተርፌአለሁ
ስምሽን ስጠራ ቀን ሌሊት
ትሆኝኛለሽ መድኃኒት
	አለኝ የምልሽ ፍጹም ሀብቴ
	ከሊባኖስ ነይ መድኃኒቴ
	ያደራ ልጅ ነኝ ያንቺው ልጅ
	ተሰጥቼሻለሁ በአዋጅ
ክብርሽ ልዩ ነው እመቤቴ
ተነግሮ አያልቅም በአንደበቴ
በክርስቶስ ቀኝ ትቆሚያለሽ
ፍጥረትን ሁሉ ታስምሪያለሽ
	ኑሮ ሲመረኝ ሳመነታ
	ወደአንቺ መጣሁ ጠዋት ማታ
	ከስዕልሽ ፊት አልቅሻለሁ
	መልሱን በፍጥነት አግኝቻለሁ

	አለፍኩኝ ድንግል
አለፍኩኝ ድንግል ማዕበሉን
አለፍኩኝ ድንግል ውጣውረዱን
ምርኩዜ ስለሆንሽ ስጠራው ስምሽን
	አለፍኩኝ ድንግል 	በእመቤቴ ምልጃ
	     ”   ”	ወንዙን ስሻገር
	     ”   ”	ያባረረኝ ጠላት
	     ”   ”	ቀረ ሰምጦ ባህር
	     ”   ”	ከበሮውን ላንሳ
	     ”   ”	እንደ ሙሴ እህት
	     ”   ”	ምስጋና ልሰዋ
	     ”   ”	ለዓለም እመቤት
አለፍኩኝ ድንግል		ወንድሞች ቢሸጡኝ
     ”   ”		አሳልፈውኝ
     ”   ”		በባዕድ ከተማ
     ”   ”		ድንግል ሾመችኝ
     ”   ”		በቅን የማመለከው
     ”   ”		ልጅሽ ክርስቶስ
     ”   ”		ምልጃሽን አጽድቆ
     ”   ”		ሰጥቶኛል ሞገስ
	አለፍኩኝ ድንግል	በስምጥ ሸለቆ
	    ”   ”	ሆኜ ባጣብቂኝ
	    ”   ”	የምደገፍበት
	    ”   ”	አንዳች ሳይኖረኝ
	    ”   ”	በአንቺ ተርፌአለሁ
	    ”   ”	ምርኩዝ ሆነሽኝ
አለፍኩኝ ድንግል		ሰው የለኝምና
    ”   ”		ድንግል አትራቂኝ
    ”   ”		አንቺ ነሽ እናቴ
    ”   ”		የማትሰለችኝ
    ”   ”		ውለታዋ ብዙ
    ”   ”		የድንግል ማርያም
    ”   ”		እርሷን ለኔ የሰጠ
    ”   ”		ይክበር ዘለዓለም
		ገብረሕይወት
ገብረሕይወት /3/
ከንሂሳ መጣ ሊባርካት
ኢትዮጵያ መጣ ሊጠለልባት
	ገብረሕይወት	በዝቋላ ገዳም
	  ”   ”	መቶ ዓመት ጸለየ
	  ”   ”	አባታችን ለኛ
	  ”   ”	ጌታን ተማጸነ
	  ”   ”	በባህር ውስጥ ጠልቀህ
	  ”   ”	ማርልኝ ብለሀል
	  ”   ”	ለኢትዮጵያውያን
	  ”   ”	ምህረት ለምነሃል
ገብረሕይወት	አንበሳና ነብር
   ”   ”	ይከታተሉሃል
   ”   ”	በጸጋህ ተማርከው
   ”   ”	ለአንተ ተገዝተዋል
   ”   ”	የቅዱሳን ራስ
   ”   ”	ገብረመንፈስ ቅዱስ
   ”   ”	ቃልኪዳን ተሰጠህ
   ”   ”	ምድረከብድ ስትደርስ
	ገብረሕይወት	የእናት ጡት ሳትቀምስ
	   ”   ”	የኖርክ በበረሃ
	   ”   ”	ልብስህ ፀጉር ብቻ
	   ”   ”	ግሩም የአምላክ ሥራ
	   ”   ”	እንማፀናለን
	   ”   ”	ሁላችን በአንድነት
	   ”   ”	ጸሎትህ እንዲያወጣን
	   ”   ”	ከኃጢአት ከመቅሰፍት
	ሐረገ ወይን

ሐረገ ወይን ነሽ ድንግል
 የወልድ እናቱ 
 ብፅዕት ይሉሻል እመአምላክ
 አንቺን ትውልድ ሁሉ
 ስምሽ ልዩ ነው ለኛ ቤዛዊተ ኩሉ

	ያዕቆብ መሰላል የሙሴ በትር
	የእሳትን ባህር የምታሻግር
	እመ ብዙሃን ናት የተሰጠች ለኛ
	ጥላ ከለላ ናት ከጥፋት መዳኛ

ፍቅርና ሰላም የተገለጠባት
ሀገረ እግዚአብሔር ድንግል እመቤት ናት
የታጠረች ተክል የተዘጋች ደጃፍ
ለድንግል ምስጋና ይድረስ ከአጥናፍ አጥናፍ
	
	እፁብ ድንቅ ነገር ለኛ ተሰጥቶናል
	ሕይወት የምትለምን እናት አግኝተናል
	እስከቀራንዩ ከጸና ጉዟችን
	ድንግል ትገኛለች ያደራ እናታችን
	አኬልዳማ
መራራው ሕይወቴ ጣፈጠ በማርያም
ማዘን ስደት ይቅር እስከዘላለም
ተፈውሷልና በእመቤታችን
የመሪባ ውሃ ተባረከልን
በእግዝዕትነ ማርያም እንድናለን	
	ሀገሪቱ መልካም ኑሮዋ መራራ
	በስደት አለቀ ወገኔ በተራ
	ሽማግሌ እንዲጦር ሕጻናት እንዲያድጉ
	ኤልሳን የሚተካ አባት ሰው ፈልጉ
	ማሰሮ አምጡ ጨውም ጨምራችሁ
	ሞት እንዳይነግስ በመካከላችን
	ማረን እንበል ኤሎሄ ብለን
	እንዋደድ እንዲሰምርልን
	ትውልድ ሁሉ ብፅዕት የሚሉሽ
	ኢትዮጵያ እንባዋን አብሽ
ታለቅሳለችና እማማ ኢትዮጵያ 
የወላዶች መካን አርገዋት ልጆችዋ
ዓለሙም ንብረቱ ሁሉም ያልፋልና
ይበቃናል እንበል በቀና ልቦና
የሕጻናት ድምጽ ተሰማ በራማ
ስለሆነች ምድሪቱ አኬልዳማ
የዘገየ ቢመስል እግዚአብሔር
ቀድሞ ይፈርዳል ሳለ በምድር
የአቤል ደም ጸባዖት ደረሰ
ቃየልስ ወዴት ገሰገሰ
ለአዛኝቷ ሁሉ ይሆናልና
ንገሯት በጽኑ ልመና
ሀገርን አይተውም ያለአንዳች ጻድቅ
ስውሩንም ያያል አይሆንም ድብቅ
የአባቶቼ እርስት ስሟም ቶኔቶር
ገበዟ ጊዮርጊስ ነው አሥራት የድንግል
ዳሯን እሳት መሃሏን ገነት
ለእኛም ይስጠን ፍቅር አንድነት
የተሰዓቱ ቅዱሳን መሸሻ 
ኖላው ሄር ጠባቂሽ ነው ጋሻ
ትውልድ ሁሉ ብፅዕት የሚሉሽ
ኢትዮጵያን እንባዋን አብሺ
ሀገሬን እንባዋን አብሺ . . . . . . .
ኢትዮጵያን እንባዋን አብሽ





እኔ የኬፋ ነኝ የአጵሎስ አትበሉ
የተለያየ መንግሥት አይጸናም እንዲሉ
የኢትዮጵያ ልጆች አንድ ነን ሁላችን
ልዩነት እናጥፋ ከመካከላችን
ስንዴ መሃል እንክርዳድ አንዝራ
ተደምስሷል የዲያቢሎስ ሴራ
በአስጨናቂዎች እጅ አትጣለን
ፍረድልን እናነባለን
ለልጁ አባት ይገደዋልና
አምላክ ሆይ ተመልከተን ናና
ስለማርያም ብለን ለምነን

አልፈናል ያን ክፉ ዘመን

	ገበናዬን ሸፍኝልኝ

ገበናዬን አደራ ሸፍኝልኝ ማርያም /2/
በጭንቅ ቀን በመከራ ጊዜ
እንዳትረሺኝ በትካዜ
	ጭንቄን ስነግርሽ አንቺን ቀርቤ
	መፍትሔ አግኝቷል ያዘነው ልቤ
	ተስፋ አሳጥቶ ያደከመኝን
	ተቆርጦ አየሁት ያሰቃየኝን
		እንደደመና ተገፎ ከአየሁ
		ለክብርሽ ሙላት እዘምራለሁ
	ጠላት ሊያጠፋኝ ቢነሳብኝ 
	ማዕበል አንስቶ ረብሸኝ
	የሰላሜ ሰው እጠራሻለሁ
	ከኔ ጋር ከሆንሽ እረጋጋለሁ

ባልንጀሮቼ መክረው ሲርቁኝ
ተስፋ የለውም ብለው ሲተውኝ
አንቺ አልተውሽኝም ልዩነሽና
ገመናን መክደን ታውቂያለሽና
          ምህረትሽ ከቦ ለዚህ ከበቃሁ
          በምስጋና ቃል ድምሴን አሰማሁ
ማርያም በስምሽ ጭንቁን ቀን ልለፍ
እንዳልወሰድ በመከራ ጐርፍ
ከኃጢአት አለም ጣዕም ከሌለው
ነፃ አውጪኝና ነውሬን ሸፍኚው

	ለእኔ አይገባም ያደረግሽልኝ
	ብዙ ምስጢሬን የሸፈንሽልኝ
	የውስጥ ገመና ጉዴን ታውቂያለሽ
	አልተጋለጥኩም ትከድኚዋለሽ
		ጐስቋላው ኑሮ ተዋበ አጌጠ
		መራራው ሕይወት በአንቺ ጣፈጠ
	መስሎኝ ነበረ የማያልፍ
	አየሁ ጭንቀቴ ሲገፈፍ
	ለዳዊት ጽዮን ለሕዝቅኤል በር
	ልውደቅ ልነሳ ለማርያም ክብር
	ኦ ሥሉስ ቅዱስ

ኦ ሥሉስ ቅዱስ ተመስገን /2/
ዓለማትን የፈጠርህ እግዚአብሔር ተመስገን

	አዳም ሳይፈጠር በዙፋንህ ነበርክ
	በአንድነት ሦስትነት እየተመሰገንክ
	መላእክትን ፈጠርክ ስምህን ሊጠሩ
	በምስጋና ጸንተው ካንተ ጋር ሊኖሩ /2/

የሰውን ልጅ ፈጠርክ ክብርህን እንዲወርስ
አንተን በማመስገን ሕይወቱ እንዲቀደስ
እኛም ልንጠራህ ባይገባን እንኳን
ለምስጋና ቆመን ደጅህን አንኳኳን /2/

	የዓለም ሁሉ ንጉስ የዓለሙ ፈጣሪ
	ፍጥረትን በሙሉ አውሎ አሳዳሪ
	ሥላሴን ላወድስ ሥሉስ ቅዱስ ልበል
	በዓለም ከመክበር በቤታችሁ ልጣል /2/

ዮርዳኖስን ልሁን ሥላሴን ልያቸው
በአንድነት ሦስትነት ቅዱስ ልበላቸው
ትባረክ ትቀደስ ነፍሴ በሥላሴ
በአባቶቼ አምላክ በአብርሃም በሙሴ /2/

	የያሬድ ውብ ዜማ
	
የያሬድ ውብ ዜማ ድንግል እመቤቴ ስጦታዬ ነሽ
በምን አንደበቴ እንዴትስ ባለቃል ማርያም ልበልሽ

	ምድርና ሰማዩ ተአምርሽን ይንገሩ
	ፍጥረታት በሙሉ ስለአንቺ ይመስክሩ
	ተነግሮ የማያልቅ ድንቅ ነው ስራሽ
	ድንግል ሆይ እናቴ አምሳያ የለሽ
	ማርያም ድንግል እረዳቴ
	የምትደርሺልኝ ነይ ስልሽ በጭንቀቴ
	ተአምርሽንም በዓይኔ አይቼአለሁ
	ጽዮን ሆይ ስልሽ ድንግል ሆይ እጠግባለሁ

የእግዚአብሔር ጥበቡ በአንቺ ተገለጠ
የአዳም ዘር በሙሉ ከሞት አመለጠ
የመዳን ምክንያት ማርያም አንቺ ነሽ
ለፍጥረቱ ሁሉ መሰላል የሆንሽ
ነገን ባላውቅ እኔንም ቢያስፈራኝ
አንቺ ካለሽኝ በፍጹም አልወድቅም
በፊትሽም እንድቆም ለምስጋና
ማርያም ልበልሽ በትህትና

	ትውልዱ በሙሉ ለምስጋና ይቁም
	በአንቺ ስለሆነ የቀረለት መርገም
	አዳም ከነ ልጁ በሰማይ በምድር
	ማርያም ማርያም ይበል ተአምርሽን ይናገር
	ጨለማው ከፊቴ ተገፈፈ
	ማርያም በምልጃሽ ልቤ አረፈ
	ከጐኔ ነሽ ስልሽ እጽናናለሁ
	እሳት ገደሉን ሁሉንም አልፈዋለሁ

ቸርነትህ ነው
ቸርነትህ ነው ያደረሰኝ እስከዛሬ
ቸርነትህ ነው የጠበቀኝ እስከዛሬ
ላመስግንህ የኔ ጌታ በዝማሬ
	መክሊቴን ቀብሬ ባሳዝንህ
	መብራቴንም ይዤ ባልጠብቅህ
	በታላቅ ይቅርታ እንዳትረሳኝ
	በፍቅርህ ጐብኝተህ ከሞት አውጣኝ
ከቤትህ ርቄ መች ጠገብኩኝ
በረሃብ በርዛት ተቸገርኩኝ
አምናለሁ አምላኬ እንድትምረኝ
ለይቅርታ መጣሁ ተቀበለኝ
	አንዳች እንደሌለኝ አውቀዋለሁ
	በአንተ ቸርነት ግን እመካለሁ
	የከበደው ሸክሜ ይቀለኛል
	ይቅርታህ ለባርያህ ይደርሰኛል
በመቅደስህ ቆሜ ለመዘመር
ሥራህን ለትውልድ ለመመስከር
እኔ ማነኝ ብዬ አስባለሁ
አምላክ ቸርነትክን አደንቃለሁ
	በሰው እጅ መመካት አቁሜአለሁ
	ረዳቴ አንተ ነህ አውቄአለሁ
	አንተ ከጠበከኝ በሕይወቴ
	ቅጥሬ አይደፈርም መድኃኒቴ
የኔን ሥራ ተወው ተግባሬን
የመስቀሉን ነገር መርሳቴን
አዚሜን አንስተህ አንተን ልይህ
ኢየሱስ ክርስቶስ አምላኬ ነህ



ምስጋናዬን

ምስጋናዬን ለአምላኬ አቀርባለሁ
በማደሪያው ገብቼ እሰግድለታለሁ
ኤልሻዳይ ነው ጌታ ሁሉን ቻይ
ይፈጸማል አምናለሁ የልቤ ጉዳይ
	ዘንባባዬን ይዤ እንደ ሕጻናቱ
	ሆሳዕና ልበለው ሰግጄ በፊቱ
	ምንም ባዶ ብሆን እውቀት ቢጎድለኝ
	ለስሙ ልዘምር ከልካይም የለኝ /2/
አምላኬ በፊትህ ቃል አለብኝ እኔ
ቋንቋዬ መዝሙር ነው ያንተ እንደመሆኔ
በአሚናዳብ ደጃፍ በቅድመ ታቦቱ
ያ የክብርህ ዑደት ጠራኝ ማኅሌቱ
	የሕይወት ትርጉሜ አንተ ነህ ደስታዬ
	ስምህን ማገልገል ክብሬ ነው ሥራዬ
	ለታመነው ጌታ ምስክር የሆኑ
	ከብረው ተመለሱ ለበረከት ሆኑ
መነሻዬ አንተነህ ጉልበቴና ክብሬ
መድረሻዬም አንተ መደምደሚያዬ ቅጥሬ
በጽዮን ተራራ ስትገለጥ ያኔ 
ነጩን ልብስ አልብሰህ አስነሳኝ ለቅኔ




ውበት ነሽ

ውበት ነሽ ለቤቴ ለኑሮዬ ፋና
ድንግል ሆይ አትለይኝ ብቻዬን ነኝና
	
	በሐዘን ጠቋቁራ ተከፍታለች ገጼ
	አጎንብሻለሁኝ አፍሬ በለምጼ
	ወልቋል ከራሴ ላይ የብርሃን ልብሴ
	ሀብቴ አንቺ ብቻ ነሽ ያለሽኝ ሞገሴ

ለአምላኬ የማቀርበው አጣሁ በጎ ሥራ
ነፍሴ ተጨነቀች በምግባሬ መራ
ጥላሸቱ በዝቶ ተዳፍኗል ጎጆዬ
ብርሃን የለውም ካልበራ ሻማዬ
	
	የምታመንበት አንዳች ነገር የለኝ
	በነፍስም በሥጋ ሁሉ የጐደለኝ
	እጠባበቃለሁ የእጅሽን በረከት
	ከቤቴ ላይ አርፎ እስክባረክበት
	
የጎጆዬ ክብር የቅጥሬ ድምቀት ነሽ
ዓይኔን የምትሞይው በመቅረዜ በርተሽ
የፅልመት ጭላንጭል ጠፍቷል የለም ዛሬ
የብርሃን እናት ስላለች በበሬ


ባለውለታዬ
ባለውለታዬ/2/ ከአመድ ያነሳኸኝ
ከትቢያ ተጥዬ ተመስገን ጌታዬ
	
	በሩን ቢዘጋብኝ ስምኦን ጨክኖ
	ዝቅ አድርጎ ቢያየኝ ከአይሁድ ጋር ሆኖ
	እንድቀርብ ወደ እርሱ አዘዘ ጌታዬ
	እግሩን አጥበዋለሁ ወድቄ በእንባዬ /2/

የቀራጭ አለቃ ቢሆንም ሥራዬ
እንድወርድ ከዛፉ አዘዘ ጌታዬ
ማዕረጌን መሸከም እስኪያቅተኝ ድረስ
ቤቴ ተባረከ በኢየሱስ ክርስቶስ 

	ድንጋይ የጨበጡ ፈራጆች ከበውኝ
	ነውሬን ዘርዝረው ጌታ ፊት አቆሙኝ
	ፈረደችባቸው ኃጢአትም በእነሱ
	በሰላም ሂድ ብሎ ምሮኛል ንጉሱ /2/

የማምነውን አምላክ አውቀዋለሁ እኔ
በሠራልኝ ሥራ በዕድሜ በዘመኔ
ፍቅሩን ተሸክሟል የልቤ ትከሻ
ልለየው አልችልም እስከ መጨረሻ /2/


	ድንግል በድንግልና 
ድንግል በድንግልና ጸንሳ
በድንግልና ትወልዳለች
ስሙንም አማኑኤል ትለዋለች
	ገና ሳይፀነስ ዘመኑ ሳይገባ
	ገረድ መሆን ሻተች ትንቢቱን አንብባ
	ልታያት ናፈቀች ያቺን ቅድስት እናት
	ለክብሯ ተገዝታ ውሃ ልትቀዳላት
	ባሪያ ልሁን አለች ዝቅ አድርጋ ራሷን
	መች አወቀችና እናቱ መሆኗን
	ጥቂት ለሚሻ ሰው ያውቃል ብዙ መስጠት
	በማህፀኗ መቅደስ ሲቀደስ ኖረበት
ሐር ወርቁን ስትፈትል በቤተ መቅደሱ
ማደሪያው እንድትሆን መረጣት ንጉሱ
በሕሊናው ተስላ የነበረች ምናብ
መሰላል ሆነችው ለአዳም ድህነት ርካብ
በጎ መዓዛዋን ውበቷን ወደደ
በማህፀኗ ሊያድር እግዚአብሔር ወረደ
ከኪሩቤል ይልቅ ጀርባዋ ተወቸው
ንጽህይት ናትና የማትቆረቁረው
	የተዘጋች መቅደስ ከቶ እማትከፈት
	ታትማ የኖረች የክብሩ ሰገነት
	ማንም አይከፍታትም ጥበብ አላትና
	የእስራኤል ቅድስት ገብቶባታልና
	በረቀቀው ጥበብ ድንግል ተደነቀች
	በሆዷ ቅዳሴን እያስተናገደች
	ጎንበስ አለች ድንግል ውዳሴ ልትሰማ
	ከቅኔያት ሀገር ከሆዷ ከተማ
	ሰዎች ፈረዱብኝ
ሰዎች ፈረዱብኝ አንተ ግን አዳንከኝ /2/
አምላኬ ሆይ ተመስገንልኝ /2/
ሌላ ምን ቃል አለኝ
		ሊያልፉኝ አልወደዱም ነውሬን ሊሰውሩ
	ሰዎች ፈጠኑብኝ በደሌን ሊያወሩ
	አንተ ግን ሰብስበሪህ በፍቅር ሸፈንከኝ
	በመተላለፌ አዝነህ ሳትለየኝ
	ይህ ፍቅርህ ሰበረኝ አጣበቀኝ ከአንተ
	ደጅህ ያመጣኛል ሁሌ እየጐተተ /2/
መርከሴን አውጀው ሲያነሱብኝ ድንጋይ
ሰወረኝ ታምርህ ልጅህ ሳልሰቃይ
ወደህ ስለማርከኝ ክፉዎች ተከዙ
ይህ አይደለም ብለው የኃጢአት ደመወዙ
ከአንተ በላይ ጌታ ሊያውቀው ይችላል
የፍቅርህን ሚዛን ማንስ ያሪዛባዋል /2/
	ማዳንህ ይደንቃል ለወደኩት ልጅህ
	ምህረትህ ይደፋል ሁሌም በሚዛንህ
	እንደሰው አይታይ ፍርድህም ይለያል
	ለባሪያህ አርነት በምህረት ፈርደሃል
	ፍቅር እየዘረዘርክ መንገዴን የጠረግህ
	ስለልጅህ ጽድቅን ለድህነቴ ፈረድክ/2/
እኔ አልፈርድብህም በሰላም ሂድ አልከኝ
ዳግም እንዳልበድል በፍቅር እያየኸኝ
ወደ ጽድቅህ ሕጐች ነፍሴን አፈሳለሁ
እንዲህ ከወደድከኝ ወዴት እሄዳለሁ
አልለይም ከአንተ ከፍቅር መድረኬ
አመልካለሁ አንተን ፊትህ ተንበርክኬ
	በምን ደስ ላሰኝህ
በምን ደስ ላሰኝህ ጌታዬ ሆይ
በምን ደስ ላሰኝህ አምላኬ ሆይ
አለምና ሞላው ያንተ አይደለም ወይ
የፈጠርከው ሁሉ ያንተ አይደለም ወይ /2/
	ኪሩቤል ሱራፌል ቅዱስ ስሉስ ያሉህ
	መላእክት በራማ የሚያመሰግኑህ
	ድንቅ መካር አምላክ ኤልሻዳይ ነህና
	ትቢያ ነኝ ምን ልስጥህ ምንስ አለኝና/2/

ቅዱሱን መስዋዕት ልዑል ስለሚወድ
ምን ይዤ ልምጣና በአምላኬ ፊት ልስገድ
ወደ ላይ በሰማይ ወደ ታች በጥልቀት
አምላኬ የት አለ የማትገኝበት/2/

	በኪዳን በጸሎት ቅዳሴ ሰዓታት
	አንተ የሰጠኸኝ የመንፈስ ቅዱስ ሀብት
	መልሰን ወዳንተ ብንሰጥ ምንድን ነው
	ተወው ጉዳችንን ስስታችን ይኸው /2/

ሀብትና ንብረቴ ጉልበቴስ ምንድን ነው
ጤናን የሰጠኸኝ ከአንተ በቀር ማነው
በሰጠኸኝ እድሜ በሕይወት ዘመኔ
ከገላዬስ ቢሆን የትኛው ነው የኔ
ከአካላቴስ ቢሆን የትኛው ነው የኔ
	ጌታ እኮ ነው
ጌታ እኮነው ይህን ያደረገው
አምላኬ ነው ለኔ የታመነው
በዘመኔ ሁሉ ድንቅን የፈጸመው
ጌታ እኮነው ይህን ያደረገው

	የጠላቴን ሴራ ያፈራረሰልኝ
	ከድንጋይ መወገር እኔን የታደገኝ
	የሞት አዋጅ ሽሮ ጽድቅን ያለበሰኝ
	አምላኬ ብቻ ነው እኔን ያባበለኝ
	ጌታ እኮ ነው ኃጢአቴን የሻረው
	   ”     ”	 በሰላም ሂድ ያለኝ
	   ”     ”	 ልቤን ያረጋጋ
	   ”     ”	 ስተክዝ የረዳኝ

ከወንበዴዎች እጅ የታደገኝ ፈጥኖ
ቁስሌን በዘይቱ ያበሰልኝ አዝኖ
ወዳጅ ሆኖ ቀርቦ ሐዘኔን ያስረሳኝ
ጌታዬ እርሱ ነው መፅናኛ የሆነኝ
ጌታ እኮ ነው በምህረቱ ያየኝ
   ”     ”	ቁስሌን የፈወሰው
   ”     ”	ከጠላት ያስጣለኝ
   ”     ”	ሰላሜን ያወጀው

	ባህሩን ተሻግሮ ወደኔ የመጣው
	የሙታንን ኑሮ በሕይወት የቀየረው
	ያሰረኝን ጠላት በስሙ ገስጾ
	ነፃ አወጣኝ ጌታ ታሪኬን ለውጦ
	ጌታ እኮ ነው ልቤን የመለሰው
	   ”     ”	ልጁ ያደረገኝ
	   ”     ”	 ጠላቴን የጣለው
	   ”     ”	 በቤቱ ያኖረኝ

በምስኪኑ ድንኳን ገብቶ የሚቀመጥ
በሃዘን ለተዋጠው መጽናናት የሚሰጥ
እጅግ ቸር ጌታ ነው ማዳኑን አይተናል
ስሙን አወድሱት እልልታ ይገባዋል
ጌታ እኮ ነው   ከእስራት የፈታኝ
   ”     ”	ጥልቁን ያሻገረኝ
   ”     ”	በሰልፍ ያበረታኝ
   ”     ”	ያከናወነልኝ

	ውለታሽ ጠርቶኝ

ውለታሽ ጠርቶኝ ከፊትሽ ቆምኩኝ
ድንግል ለክብርሽ ተንበረከኩኝ
ወደር የሌለው ማርኮኛል ፍቅርሽ
እናቴ ማርያም አምሳያም የለሽ
	
	የማያስርብ ነው የማያስጠማ
	ፍቅርሽ የሚለበስ የብርሃን ሸማ
	አልከበደኝም የዓለም መከራ
	አንቺ ስላለሽ ከልጅሽ ጋራ

ትርጉም አግኝቷል ኑሮዬ ዛሬ
መውጫ መግቢያዬ ተከፍቷል በሬ
ጽዋዬ ሞልቶ ተትረፈረፈ
አዛኙ ልቤ በአንቺ አረፈ

	የግብጽ ስደት እንባሽ አጠበኝ
	ምልጃሽ ረድቶኝ ከእሳቱ ዳንኩኝ
	አላቀረቅር አልደፋ አንገቴን
	ማርያምን ይዤ ድንግል እናቴን

ጌታን ባቀፉት መልካም እጆችሽ
ዳስሰሽ ፈውሰሽኝ በረታሁ ልጅሽ
የሴም ምሳሌ ገመናን ሸፋኝ
ክሴን አጠፋሽው ሥራሽ አጽናናኝ
	ድንግል እናቴ ነይ
ድንግል እናቴ ነይ ድረሽልኝ
ወገን የለኝም ቀርቦ የሚያጽናናኝ
ከአጠገቤ ሁኝና አለሁ በይኝ

	ይቆይልኛል ያልኩት ከእጄ ላይ አልቆ
	በሀዘን በሰቆቃ ጉልበቴ ደቆ
	በረከት አልባ ሆኜ እንዳልከፋ
	ድረሽልኝ እናቴ ነይ የእኔ ተስፋ

ብቸኝነት ክፉ ነው አንገት ያስደፋል
ጭንቀትን አባብሶ ለክፉ ይሰጣል
አንቺ ከጐኔ ካለሽ አልሸነፍም
ለዚህ ዓለም ሞኝነት እጄን አልሰጥም

	እንኳን ለደካማው ሰው ለኔ ለባሪያሽ
	ለዓለምም ይተርፋል ጸሎት ልመናሽ
	በዚያ በፍርድ ሰዓት ጥላ ሁኚኝ
	ክፉ ግብሬን መዝኖ እንዳያቀለኝ

እረፍዶብኛል ጉዞ የሰርጉ ቤት
ሙሽራው ሊመጣ ነው ሳልይዝ መብራት
አፍጥኚኝ እናት አለም ለመልካም ሥራ
የእሳት ሢሳይ እንዳልሆን ድንግል አደራ

	እመኑ በእርሱ
እመኑ በእርሱ ድንቅ ያደርጋል ጌታ
በረዶ አዝንቦ ጠላት እየመታ
ውቅያኖስ ጥልቁን ፈጥኖ እያተነነ
ነገር ለወጠ ሁሉ በእርሱ ሆነ

	እመኑ በእርሱ 	ተራራው ነደደ
	   ”   ”		ሸለቆው ታወከ
	   ”   ”		ዝግባው ተሰባብሮ
	   ”   ”		አለቱ ደቀቀ
	   ”   ”		የአሕዛብ ጣኦታት
	   ”   ”		በፊቱ ገረፉ
	   ”   ”		በስሙ የታመኑ ወጀቡን ቀዘፉ
እመኑ በእርሱ	የማይነጋ ሌሊት
   ”   ”	የማያልፍ ቀን የለም
   ”   ”	ሁሉ ይቻለዋል ጌታ መድኃኔዓለም
   ”   ”	ፍቅር ነው ዘላለም
   ”   ”	ደግ አባት ለልጁ
   ”   ”	ሁሌ ተዘርግታ
   ”   ”	ትኖራለች እጁ
	እመኑ በእርሱ 	ሞገድ የማይሰብረው 
	   ”   ”		ጽኑ መርከብ አለን
	   ”   ”		አንፈራም አንሰጋም 
	   ”   ”		ከእርሱ ጋር እያለን
	   ”   ”		ጠላት ተሸንፏል
	   ”   ”		ሰይጣን አፍሯል ዛሬ
	   ”   ”		ወህኒው ይነዋወጽ
	   ”   ”		በታላቅ ዝማሬ
እመኑ በእርሱ	ባዶ ነው አይሰራም
   ”   ”	የጠላት ፉከራ
   ”   ”	የማይተወን ጌታ
   ”   ”	አለ ከኛ ጋራ
   ”   ”	እጅግ አትረፍርፎ
   ”   ”	ፀጋ ከበዛልን
   ”   ”	በሞት ጀርባ ቆመን
   ”   ”	ገና እንዘምራለን 	
	ደጅሽ ላይ ቆሜ
ደጀሽ ላይ ቆሜ እጠራሻለሁ
ሀዘኔ በዝቶ ተጨንቄአለሁ
የውስጤን ብሶት ለማን ልናገር
ደጋፊም የለኝ ከአንቺ በስተቀር
	ዘመኔን ሁሉ ፈተናን አዝሎ ሁሎ አነባለሁ
	የሞትን ባህር የሚያሻግረኝ በትር እሻለሁ
	ደጅሽ ቆማለች እየተጣራች ነፍሴ አንቺን ብላ
	ጸጋሽ ይችላል የጐደለኝ ሁሉ ሊሞላ
ሞት የፀነሰ ጠማማ ልቤን ድንግል አቃኚው
ልቁም በምልጃሽ ይለውጥ ውስጤ ዓለምን ይተው
ቁስለኛው አካሌ ያይሻልና መድኃኒት ሽቶ
ይፈወስልኝ የአንቺን ውዳሴ ከደጅሽ ሰምቶ
	ከክብር መቅደስ ተአምርሽ ዘወትር ከሚታይበት	በረከት ተርፎኝ ደካማው ልጅሽ ልዳሰስበት
	ሁሉን አድርገሽ ስላከበርሽኝ ፍቅርሽ ተክሎኛል
	ጽድቅ ካለበት ከቅዱስ መቅደስ ማን ይለየኛል
ታላቁ ስምሽ የሕይወት ምርኩዝ ይሁነኝ ለእኔ
እንዳስብ እርጂኝ እናትነትሽን በአለኝ ዘመኔ
በተአምራትሽ የምህረት አዋጅ ለእኔ ታውጆ
በፍቅርሽ ይመር ግቢበትና ደሳሳው ጐጆ
	የቀደሙት አባቶች
የቀደሙት አባቶች ምሳሌ ያጡልሽ
ቢበዛላቸው ኑው በልባቸው ፍቅርሽ
እኛም እንጮኻለን በኤፍሬም ውዳሴ 
በአባ ሕርያቆስ ጥዑመ ቅዳሴ

	ታቅፈናል በክንድሽ ለዘለዓለም ልጆችሽ ነንና
	ዘመርን በደስታ ስለፍቅርሽ አንስተን በገና
	ሐመልማለ ሲና ተአምራዊት ደስታን ያየንብሽ
	ደስ አላት ነፍሳችን ተደግፋ ቆማ በኪዳንሽ

በቀንና ሌሊት በምስጋና እጠራሻለን
ቆመናል ማኅሌት ከመቅደስሽ በፍቅርሽ ተማርከን
በረከትሽ ናፍቆን እጃችንን አነሳን ወደአንቺ 
በእናትነትሽ ልጆችሽን ድንግል ተመልከቺ

	የእውቀት በር ነሽ ፊደላችን የምንማርብሽ
	የአበው ውዳሴ ሞገሳቸው ዘወትር የሚያነሱሽ
	ፅድቅን ተምረናል ከሕይወትሽ ግሩም ትህትና
	አግኝተናል ከአንቺ በረከት የሰማዩን መና

የሕይወታችን ሰላም ምርኩዛችን የደስታ ምንጭ ነሽ
የማትጠፊ ፋና የገነት በር መሰላል አንቺ ነሽ
በስምሽ ተማጽነን የጐደለን አንዳች የለምና
ላንለይ ከደጅሽ ተሰበሰብን ቆምን ለምስጋና
	ፀጋን የተመላሽ ሆይ
ፀጋን የተመላሽ ሆይ ክብር ላንቺ ይገባል
የአሸናፊ የእግዚአብሔር እናቱ ሆነሻል
ከሴቶች ሁሉ ተለይተሽ አንቺ ተመርጠሻል

	ሰላም ልበልሽ የጌታዬ እናት
	ጽድቅ ያየንብሽ ምክንያተ ድህነት
	ልባችን ያውጣ በጎ ነገር
	በዓለም እንመስክር ያንቺን ክብር

የምስራቅ ፀሐይ ኩራቱ ነሽ
እጅግ ልዩነው ደግነትሽ
ልቀኝ ለክብርሽ እንደ ያሬድ
የአበው ተስፋ ሰላም ወዳድ

	የድል አክሊል ነሽ ሰላማዊት
	ህብስተ መና ምግበ ሕይወት
	ከልቤ ሆኜ እስቲ ላድንቅሽ
	እንደ አባ ኤፍሬም በዝቶልኝ ፍቅርሽ

የመስቀሉ ሥር ስጦታ ነሽ
የዓለም መጽናኛ የተመረጥሽ
የሚያቃልሉ ክብርሽን ንቀው
ይማልላሉ ከፊትሽ ወድቀው

	ስምሽን ቢጠሩ

ስምሽን ቢጠሩ የማትጠገቢ
የመንገድ ስንቄ ነሽ የነፍሴ መጋቢ
ምስጋናሽ ይብዛልኝ ወደ ቤቱ ግቢ

	ጻድቃን የወረሱሽ የእግዚአብሔር ከተማ
	የምንዱባን ሰፈር የሞላብሽ ግርማ 
	ቡራኬሽ ይድረሰን እናቴ የፍቅርሽ
	ነፍሴን ለምስጋና ላንቺ ላፍስልሽ

የዓለምን አርነት ጽሕፈት ያለብሽ 
የሕይወት ፊደሌ ጽድቅ የተማርኩብሽ
ቢያነቡሽ አታልቂ ምስጢርሽ የሰፋ
ስምሽ ማራኪ ነው ከልብ የማይጠፋ

	በሰው ሀገር ስኖር ሰው ጠርቶ ከጐኔ
	ባልእንጀራ ሁነሽ የሌሊት ብርሃኔ
	ተስፋን አብዝተሽ ጥሜን አስታግሽው 
	በብዙ በረከት ጎጆዬን ሞላሽው

ፍጹም ርህሩህ ነሽ ስምሽ ጣዕም ያለው
ሐዘኔ ሲበዛ በአንቹ እጽናናለሁ
የዓለም እርካታ የሰላም ውጥን ነሽ
ጊዜ ለጣለው ሰው አይጨክንም ልብሽ

	
	ኪዳነምህረት ለእኔ
	ኪዳነምህረት ለእኔ መመኪያዬ
	ለችግሬ ደራሽ ነሽ መጠለያዬ 
	ሕይወቴ ጐስቁሎ በነፍሴ ብዝልም
	በምልጃሽ ታምኜ በኪዳንሽ ልቁም

ዲያቢሎስ እቅዱን በልቡ ቢያገባ
ተገፍቼ ባጌጥ በሰናዖር ካባ
የኃጢአን ደመወዝ እንዳይከፈኝ
በሞት እንዳልጠፋ ድንግል ተለመኚኝ

	እጅግ ምስኪን ሆኜ ለሰዎች ብታይም
	ሞልቶ የተረፈ ጥሪት ባይኖረኝም
	አንቺ ካለሽልኝ ኑሮዬ ሙሉ ነው
	አፍሮ አያውቅምና የተማፀነሽ ሰው

ወገን ዘመድ የለኝ ፍጹም ከአንቺ በቀር
እኔን የሚረዳኝ በዓለም ስቸገር
አይዞህ በይኝና ደግፊኝ እናቴ
የጸጋ ልብስ ሁኚኝ ሲራቆት ሕይወቴ

	ነፍሴ እንድትቀደስ ከርኩሰት አምልጣ
	ከሰኬም ልሰደድ ወደ ቤተል ልውጣ
	ገሪዛን ልበልሽ ድንግል መሸሻዬ
	እዮአታም ልጅሽ መጣሁ አንቺን ብዬ

	ቋንቋዬ ነሽ
ቋንቋዬ ነሽ ድንግል መግባቢያዬ
መልስ የማገኝብሽ ከጌታዬ
በአንቺ ቀርቤአለሁ ከአምላኬ ፊት
ቤቴ ሞልቶልኛል በበረከት

	በምን ስራዬ ነው ከፊቱ የቆምኩት 
	መቼ በቅቼ ነው ስሙን የጠራሁት
	አስታራቂ እናት አንቺን ስለሰጠኝ
	ስለቃል ኪዳንሽ አቤት ልጄ አለኝ

ቅድስና ሕይወት ከእኔ ተሰውሮ
በውሸት በሀሜት አንደበቴ ታስሮ
በእመ አምላክ ምልጃ አዲስ ሰው ሆኛለሁ
እንደ መላእክቱ ይኸው እዘምራለሁ

	ስለ እመአምላክ ብሎ ያፈረ የለም
	በአንቺ ያልከበረ ሰው አይገኝም
	እንደ ባለማዕረግ እኔም ሰው መባሌ
	አንቺን አግኝቼ ነው ድንግል መሰላሌ

ሰላም ለኪ ብዬ ስጀምር ጸሎቴን
ሃሴት ይመላዋል መላው ሰውነቴን
እንደ ቅዱስ ኤፍሬም በምስጋናሽ ልጽና
በእጆችሽ ያለው አምላኬ ነውና
	ጽዮን ሆይ እያልኩ
ጽዮን ሆይ እያልኩ እጠራሻለሁ
ሕጉን አፍርሼ ተራቁቻለሁ
ገባች ከአፌ በለስዋን ቆረጥኩ
ወጣሁ ከገነት እያጎነበስኩ
	ከአምላኬ ይልቅ ሰማሁ ከሳሼን 
	በሀሰት መርቶ ናደብኝ ክብሬን
	አውልቄ ጣልኩት ያደራ ልብሴን
	እርቃኔ ቀረሁ አፈርኩ እራሴን
የገነት ደጃፍ ቢዘጋም በሩ
አዩሽ ዓይኖቼ እያሻገሩ
ከንጹህ አካሌ ከዘሬ ቀርተሽ
ዳግም ከበርኩኝ ጌታዬን ወልደሽ
	ማርያም ልበልሽ የተስፋ ስንቄ 
	አከብርሻለው ፊትሽ ወድቄ
	በዘርሽ ወድቋል የሞት ሰንሰለት
	አልፎ ሌሊቱ ያለቀስኩበት
ከክብሬ ሀገር ወጣሁ ፈጥኜ
በደሌ ገብቶኝ ራሴን ኮንኜ
ወደኔ መጣ የሚወደኝ
በአፉ ሞልቶ አዳም እያለኝ
	እንደምን ልየው እኔስ አፈርኩኝ
	በከፋው ገድሌ ተሸማቀቀኩኝ
	ሰይፍ አልያዘም ዛሬም ፍቅር ነው
	ተስፋ የሰጠኝ ድንግል አንቺን ነው
	ማርያም ልበልሽ . . . .
ጣቴ ቢቀስር ወደሄዋን
በምክንያቶቼ አልዳንኩም እኔ
ትዕዛዙን ጥሼ ወጣሁ ከሀገሬ
ለፍቅር ሚዛን በቆመች ፍሬ
ጸጋ ስሞላው ከሕይወት ሀገር
ማን ይመልሰኝ ለማን ልናገር
አንቺን በተስፋ ተጠባበኩኝ
የገባልኝን ቃል እያሰብኩኝ
ማርያም ልበልሽ  . . . . . .	ትንቢቱ ደርሶ እስከሚፈጸም
	ዓይኔ በተስፋ አልተከደነም
	ናፈቀች ነፍሴ ያንቺን መወለድ
	የእዳ ጽሕፈቱ እስከሚቀደድ
እውነት ነው ቃሉ ጊዜው ደረሰ
ካንቺ ተወልዶ ክሴ ፈረሰ
የሕይወት በሬን ቁልፍ አግኝቻለሁ
ባፈሰሰው ደም ተቀድሻለሁ
	ማርያም ልበልሽ የተስፋ ስንቄ
	አከብርሻለሁ ፊትሽ ወድቄ
	በዘርሽ ወድቋል የሞት ሰንሰለት……
	በልጅሽ ማህተም ገባሁኝ ከገነት
	ይበራል በክንፉ
ይበራል በክንፉ ምልጃውም ፈጣን ነው
የአምላክ ስም አለበት ስሙ ሚካኤል ነው
ያሳደኝ መልአክ ዛሬም ከኔ ጋር ነው
	ከፊቴ ቀደመ ደመና ዘርግቶ
	እንዳልደናቀፍ ጉድባዎቼን ሞልቶ
	ዛሬ ካለሁበት ብርቱ ጉልበት ሆነኝ	
	ሰው ለመባል በቃሁ ሚካኤል ደግፎን
በእናት እቅፍ ገብቼ መቅደሱ
አለሁ እስከዛሬ አጥሮኝ በመንፈሱ
የሕይወቴን ሰልፎች አለፍኩኝ ከሱ ጋር
ተጽፏል በልቤ የሚካኤል ስራ
	በዙራያዬ ተክሎ የእሳት ምሶሶውን
	ጽድቅ እየመገበ አሳደገኝ ልጁን
	የአምላኬን ምስጋና ዘወትር እያስጠናኝ
	እርሱ ነው ሚካኤል በመዝሙር የሞላኝ
ፊት ለፊት ተተክሎ ከታናሿ መንደር
ይሰማኝ ነበረ ቅኔው ሲደረደር
ይወስደኛል ደጁ እየቀሰቀሰ
ታላቁን በረከት በውስጤ አፈሰሰ
	ሴኬምን እንዳላይ ክንፎቹን ጋረደኝ
	መራኝ ወደ ሕይወት መዳኔን ወደደ
	የሙአብን ቋንቋ ከአፌ ላይ አጥፍቶ
	በጸጋው ቃል ቃኘኝ በበረከት ሞልቶ
	
	ደጉ መልአክ
ኃያል ነህ አንተ ኃያል
ደጉ መልአክ ገብርኤል
ይውደቅ ይሸነፍ ጠላት
አንተ ተራዳን በእውነት
በዱራ ሜዳ ላይ - -  - ገብርኤል- - -ጣኦት ተዘጋጅቶ
ሊያመልኩት ወደዱ- - -	ገብርኤል- - -አዲስ አዋጅ ወጥቶ
ሲድራቅና ሚሳቅ አብደናጎም ጸኑ
ጣዖቱን እረግጠው በእግዚአብሔር አመኑ
ተቆጣ ንጉሱ - - - - ገብርኤል- - - - በሦስቱ ሕጻናት
ጨምሯቸው አለ- - -ገብርኤል- - - - ወደ እቶን እሳት
ከሰማይ ተልኮ ደረሰ መልአኩ
ከሞት አዳናቸው በእሳት ሳይነኩ
ከእቶን ሥር ሆነው- - -	ገብርኤል- - -ዝማሬ ተሞሉ
ገፍተው የጣሏቸው- - -	ገብርኤል- - -በእሳት ሲበሉ
አልተቃጠለችም የራሳቸው ጸጉር
አዩ መኳንንቱ የእግዚአብሔርን ክብር

ናቡከደነፆር- - - - -ገብርኤል- - - -እጁን በአፉ ጫነ
ሰልሥቱ ደቂቅን - -ገብርኤል- - - - ከእሳት ስላዳነ
ይክበር ጌታ አለ የላከ መላኩን
ሊያመልከው ወደደ ስላየ ማዳኑን


	ኮከብ ሲወጣ

ኮከብ ሲወጣ አየን በልዳ ሰማይ
ኃያሉ ጊዮርጊስ ቆሟል ዘንዶው ላይ
ቤሩታዊትን ተነሽ አትሞቺም ተጽናኝ
አውሬው ተሸንፏል በአምላክ እመኚ

	ሕዝቡን የሚያስጨንቅ ሰው ገብሩልኝ ብሎ
	ጊዮርጊስ አደቀቀው ከእግሮቹ ስር ጥሎ
	የንጉሥ ልጅ ቤሩት እጣው ላንቺ ሆኖአል
	ከግንዱ ሊፈታሽ ፈረሰቸው ደርሷል

በጣዖታት መንደር አዲስ ፀሐይ ወጣ
በጽድቅ እያበራ ጊዮርጊስ ታጥቆ መጣ 
እንግዲህ አጵሎን አቴና ሆይ እፈር
ምድሪቱን ይገዛል የአምላካችን ክብር

	ዲዲያኖስ መንግሥቱን አልቻለም ሊያጸና
	ታላቁ ሰማዕት ቅጽሩን ሰብሯልና
	ባነገበው መስቀል አምላኩን ገለጸ
	የድል በፍታን ለብሶ ጭፍሮቹን ገሰጸ

ለይድረስ ተራራ ቅኔን ያስተማረ
ድንቅ ነው አጥንቱ በኃይል የከበረ
ታምራቱ በዝቶ ገድሉን ደመደመ
በሰጠው ቃልኪዳን ትውልዱን ጠቀመ

	አክሊሌ ነሽ
አክሊሌ ነሽ ማርያም ሞገሴ ነሽ /2/
አክሊሌ ነሽ /2/ ማርያም ሞገሴ ነሽ

	ዮሴፍም ይናገር በስደት ተጽናንቷል 
	ያዕቆብም በፍቅሩ መሰላሉን አይቷል
	የበገናው ምስጢር ቅኔ እንደነበረ
	ጽዮን ሆይ እያለ ዳዊት መሰከረ

ትውልድ እንዲጠቀም ስምሽን አንስቶ
እንኋት ብሎናል ጌታ ተሰውቶ
የፍቅር ስጦታ የድሆች እናት
የክብር አክሊል ናት ዘውድ ሽልማት
	
	ሙሴ በበረሃ ምን ተገለጸለት
	ሃመልማል በእሳት ሳትቃጠል ያለ
	ነቢያት ተነሱ ትንቢት ተፈጽሟል
	ቃል ከሰማይ ወርዶ ሥጋ ተዋህዷል

ለዓለም ሞኝነት ነው በስምሽ ማመኑ
ታምርሽን መስማቱ ውዳሴም መድገሙ
እኔስ ምስክር ነኝ ዛሬም ለዘለዓለም
ማርያምን ሳይጠሩ ከቶ መጽደቅ የለም


	አለማመኔን እርዳው

አለማመኔን እርዳው ጌታ /2/
አንተ ነህና መሸሸጊያዬ
አለማመኔን እርዳው ጌታዬ
	
	ፍሬ ያላዘልኩኝ ብሆንም ጎስቋላ
	ነፍሴ አብራህ ትኑር በማደሪህ ጥላ
	አታውጣኝ ከቤትህ ባጣም ቅድስና
	ይህችን ዓመት ተወኝ ጉልበቴ እስኪጸና

ያልጸናው ሕይወቴ ቢያስቸግርህ ላልቶ
እስኪቆም ታገሰኝ ጉልበቴ በርትቶ
እንደቃልህ ባልኖር ደስም ባላሰኝህ
ዛሬም ከእኔ ጋር ኑር በጸናው ኪዳንህ
	
	ለምጼ እጅግ በዝቶ ከሰዎች ብገለል
	ልትዳስሰኝ መጥተህ ምህረትህን ልታደል
	እባክህ ከመንጋው ከበረታው ወገን
	አዘንብል ወደኔ በፍቅርህ ልሸፈን

መዓዛዬን ለውጥ ጠረኔን ቀይረው
እንደናርዶስ ሽቶ የከበረ አድርገው
ቅረበኝ በፍቅርህ በደሌን ትተኸው 
ሳበኝ በምህረትህ ቤቴን ደስ አሰኘው
	ትንሣኤሽን ያሳየን

ትንሣኤሽን ያሳየን /2/
ውዲቷ ኢትዮጵያ ሀገረ እግዚአብሔር ትንሣኤሽን ያሳየን

የአባቶች ዘመን ተመልሶ እንድናይ
      አለን ኢትዮጵያኖች የፍቅር ራዕይ ትንሣኤሽን ያሳየን

ትቢያሽን አራግፈሽ ሀዘንሽን ትተች
ዳግም ትታያለሽ ሀገሬ እንደድሮሽ -ትንሣኤሽን ያሳየን

     ያልታዘዘች ሀገር ለእግዚአብሔር ሥርዓት
     አያጣትምና ዘወትር ፍርሃት - ትንሣኤሽን ያሳየን

ከቁጣው አምልጣ ሰላም እንድታገኝ
ሰውና ሰው ታርቆ ህሊናው ይገናኝ -ትንሣኤሽን ያሳየን

      ይቅርታ ታላቅ ነው ቁስልን ይሽራል
      ጸብ ግን እስከ ዛሬ እነማንን ጠቅሟል- ትንሣኤሽን ያሳየን

ቂምና በቀልን ለትውልድ ያቆዩ
በማይበርድ እሳት ውስጥ ሕዝቡን ያጋያሉ - ትንሣኤሽን ያሳየን


	ወደ ምስራቅ እዩ

ወደ ምስራቅ እዩ ወደ ፀሐይ መውጫ
ድንግልን ክበቧት እንበል ሃሌ ሉያ
ለአምላክ እናት ለአዛኝት እልል እንበል እንዘምርላት /2/
	ወገኖች ተነሱ እናታችን መጣች
	ስሟን ስንጠራ መቼ ትቀራለች
	የተከዘ ልታጽናና 
	ነይ ስንላት ትመጣለችና

የጽጌው ማኅሌት በጸሎት ሲጀመር
ማርያም ትመጣለች በደመና በአየር
ንዒ ስንል በሰዓታት
ልትባርከን ትመጣለች በእውነት

	ፍልሰታ ሲጀመር ቃል ኪዳን ገብታለች
	የሌሊት ውዳሴ ንኢን ትሰማለች
	ከሰዓታቱ በበረከት
	ልትጐበኝ ትመጣለች በእውነት

በፍጹም ቸርነት እንዲምረን ጌታ
በአማላጅነትሽ ሁኝልን መከታ
እናታችን አለኝታችን 
እንድናለን ድንግል አንቺን ይዘን
	ትምክህትሽ የታለሽ ሲሉኝ
ትምክህትሽ የታለሽ ሲሉኝ
አማላጅ የታለሽ ሲሉኝ
ድረሽ እናቴ እንዳላፍር
በምልጃሽ ድኜ ልመስክር
	ለዓለም የማልነግረው የምነግርሽ አለኝ
	ምስጢር ያደረኩት በልቤ የቀረኝ
	የቆሰለች ነፍሴ ባንቺ ትፈወስ
	በረከትሽ በዝታ በልቤ ትፍሰስ

በረድኤትሽ ጋርደሽ ከሞት አድኚኝ
የንስሐን እድሜ ድንግል አሰጭኝ
በምድርም በሰማይ ስንቅ አድርጌሻለሁ
የድህነቴ ወራት አንቺ ነሽ ብያለሁ

	መውደቄ ተረስቶ አዲስ ሰው ሆኛለሁ
	ስምሽን ጠርቼ ባንቺ ለምልሜአለሁ
	ምስክር ነኝ ላንቺ ለአለም በሙሉ
	ከእግርሽ ስር ይወድቃል የናቀሽ በሙሉ

ውጣ ውረድ በዝቶ ስጨነቅ በምድር
ተስፋ መጠጊያ ነሽ ድንግል የኔ ክብር
የአለምን ፈተና ፈለፍኩ እንደዋዛ
አልጐደለብኝም ነፍሴ አንቺን ይዛ
	አድርገህልኛልና
አድርገህልኛልና በቸርነትህ አመሰግንኻለሁ እልል /2/
ለዓለም ዓለም አማኑኤል እገዛልሃለሁ መድኃኔዓለም

	ቀኑ ጨልሞብኝ ዙሪያው ገደል ሆኖ
	የችግር አረንቋ ፊቴ ተደቅኖ
	ረዳት ያጣሁኝ በመሰለኝ ጊዜ
	ፈጽሞ አርቂልኝ የልቤን ትካዜ

አምላኬ ጉልበቴ ኃይሌ መመኪያዬ
ጠላት ማሳፈሪያ የእምነት ጋሻዬ
እንደማትተወኝ አሁን አውቄአለሁ
ካለኝ ነገር ይልቅ ባንተ ታምኛለሁ
	
	ጥቂቱን አብዝቶ ለሚመግብ ጌታ
	የምመልስልህ ባላገኝ ስጦታ
	በቀንም በሌትም ሁሌ ለሚያበራ
	መንክር ለባህሪህ ዕፁብ ያንተ ሥራ

አምላኬ ሁልጊዜ ምስጋና ይገባሃል
ለምስኪኗ ጎጆ በረከት ሰጥተሃል 
ድሃ ነኝ አልልም ሀብቴ አንተ ነህና
ማሰሮዬም ሞልቷል ላይጐል እንደገና


	ጌታዬ ከሰጠኝ
ጌታዬ ከሰጠኝ አልፈራም ልወስድሽ /2/
የሀዘኔ መርሻ ድንግል እናቴ ነሽ
	እናት አግኝቻለሁ ከመስቀሉ ግርጌ
	ስሟን እየጠራሁ ከፍ እንዲል ማዕረጌ
	ምርኩዝ ድጋፍ ሆኖኝ ድንግል ሆይ ጸሎትሽ
	በእፎይታ ሞልቶኝ የሰላምታ ድምጽሽ	
		ፍጹም ላይረሳኝ ገብቶ ከደም ስሬ
		ይቀሰቅሰኛል ክብርሽ ለዝማሬ

በልጅሽ መከራ ቀራንዮ ያለሽ
አትዘነጊኝም ዛሬም ከኔጋ ነሽ
መታወክ መጨነቅ ከቤቴ እንዲነቀል
የበረከቴን ቁልፍ ሰጥቶኛል ከመስቀል
	ከጣራዬ በታች መነጨ ደስታ
	ለጠቆረው ፊቴ እመቤቴ አብርታ

	በራስ ቅል ተራራ በነፍስሽ ሰይፍ አልፎ
	አሳወረኝ ፍቅርሽ በልቤ ተጽፎ
	እነኋት እናትህ ሲለኝ በርትቻለሁ
	በልጅነት ክብር ከፊትሽ ቆሜአለሁ
		የመስቀል ስጦታ እነኋት እናቴ
		ማንንም ሣልፈራ ወሰድኳት ከቤቴ

በመስቀል ላይ ሆኖ ልጅሽ ራራልኝ
በእናትነት ፍቅርሽ ቤቴን ሸለመልኝ
በሚያጽናናው ቃሉ መሰበሬን ክሶ
በልቤ ተከለ አጽናኟን ምሰሶ
	ሞኝነት አይደለም ነገረ መስቀሉ
	እጅግ ማትረፊያ ነው አንቺን መቀበሉ

	እዩና እመኑ ሰዎች 

እዮና እመኑ ሰዎች ድንጋዩ ተፈንቅሏል
ኢየሱስ በእኩለ ለሊት በኃይሉ ሞትን ድል ነስቷል
	እልልታ ለዚህ ይገባል
	ግርምታም ለዚህ ይገባል
	የሞት ኃይል ተዋርዷል ዛሬ
	ሲኦልም ተፈነቃቅሏል

መላእክቱ ነጩን ለብሰው
ምስራቹን አበሰሩ 
ተነስትዋል ኢየሱስ ብለው
ለአለም እንዳናገሩ

	እዩና እመኑ ሰዎች
	ድንጋዩ ተፈነቃቅሏል
	ኢየሱስ በእኩለ ለሊት
	በኃይሉ ሞትን ድል ነስቷል


	ተስፋችን ነህ አንተ
	ተስፋችን ነህ አንተ እስከ ዘለአለም /2/
	የድንግል ማርያም ልጅ መድኃኔአለም /2/

ደምህን አፍስሰህ ሥጋህን ቆርሰህ /2/
ብሉ ጠጡ ብለህ ለዓለም ሰጠህ /2/

	የዘለዓለም ሕይወት እንድናገኝ ሆነ /2/
	በመድኃኔዓለም ሁሉ ተከወነ /2/

በደምህ ተባርኮ በዑራኤል እጅ /2/
ዛሬም ከእርስዋ ጋር ነው ሆነዋት አማላጅ /2/

	ጸሎትህ ኢትዮጵያን እጅግ ቀደሳት /2/
	ኃያሉ ዑራኤል መቼም አይተዋት /2/

ደምህን የረጨው ቅዱስ ዑራኤል /2/
ኢትዮጵያን ቅረባት ትሁን ባለሟል /2/

	የሰው ልጅን ችግር ከሚያስወግድ መልአክ /2/
	አንዱ ዑራኤል ነው ይመስገን ቸሩ አምላክ /2/

አሜን/2/ ይሁን አሜን ሃሌሉያ /2/
ሰላምን አድላት ለኢትዮጵያ /2/

	ሳይገባኝ አምላክ
ሳይገባኝ አምላክ ሳይገባኝ
ሳይገባኝ ጌታ ሳይገባኝ
ለዚህ ያደረስከኝ እኔ ማን ነኝ /2/
	ምን ያላረክልኝ አለ ጌታ ለእኔ
	ምንም ባሳዝንህ በምግባሬ 
	ኃጢአቴን ተመልክተህ ቸል ያላልከኝ
	በሕይወቴ ብዙ ነገር ሰራህልኝ

ውለታህ ብዙ ነው የአንተ ወሰን የለው
ተናግሬ እኔስ አልጨርሰው
ውድቀቴንም ድክመቴንም እኔ አውቃለው
የጠበቀኝ ቸርነትህ ምህረትህ ነው

	ለማይነገረው ፍቅርህ ግሩም ሥራ
	ልጆችህን የምትጠብቅ ከመከራ
	ምን እንመልሳለን ለአንተ ለአምላካችን
	ከመዋረድ አድነኸን ላከበርከን ጌታችን


	አበረታኝ ፍቅርህ
አበረታኝ ፍቅርህ ጌታዬ
አበረታኝ ክንድህ አምላኬ 
በስምህ ድኛለሁ በጸጋህ 
በማደሪያህ ሆኜ ስጠራህ

	ሰዶም ስትቃጠል መርገሟ ሲበዛ
	ሊተወኝ አይሻም ልጁን እንደዋዛ
	ሕጉን በማሰቤ አምላክ ፈረደልኝ
	ጐትቶ የሚያወጣ መልአክ ሰደደልኝ

በገናን መደርደር አያቆምም ጣቴ
የወንጭፌ ድንጋይ አንተነህ ጉልበቴ
የሳኦልን ካባ አውልቀህ ጣልክልኝ
የፍልስጤሙን ሰው ክንድህ ሰበረልኝ
	
	ሦስት ጊዜ ስክድህ አላውቅህም ብዬ
	ዶሮ ስለጮኸ ትዝ አልከኝ ጌታዬ
	ወጣሁኝ በእንባ በአይሁድ እሳት ስር
	ከሐዲ ሳትለኝ አኖርከኝ በፍቅር

ሳምራዊት ናት ሳትል ክብርን የሰጠኸኝ
እንደ አንተ ከአይሁድ ፍቅር ማን አሳየኝ
ምስጢሬን በሙሉ ነገርከኝ ጌታዬ
የፍቅር ውሃ ቀዳሁ እንስራዬን ጥዬ
	በርጠሚዎስ ነሪኝ 
በርጠሚዎስ ነኝ ዓይነስውር ምስኪን
ከሩቅ የሰማሁ የጌታዬ ድምፁን
ከብዙ ሁካታ ጉርምርምታ መሃል
የክርስቶስ ድምጽ በግልጽ ይሰማኛል /2/
	የልቦናዬ ዓይን ፈጽሞ ታውሯል
	ዓይኔን ፈውስልኝ በርጤሚዎስ ይላል
	አብዝቼ እጮኃላሁ ጌታ ማረኝ ብዬ
	በውስጤ እየታየኝ ሲምረኝ ጌታዬ /2/
አዝ . . . . . . . . . .
አንተን አይሰማህም ይሉኛል ብዙዎች
በኃጢአት ሰንሰለት ታስረሀል እግር ተወርች
ስለዚህ አትልፋ ሲኦልን ጠብቃት
እንደዚህ ቢሉኝም እጮኃላሁ ሳልታክት /2/
	የከበበውን ሰው ገለል በሉ እያለ
	በደሌን በደሙ ዋጋ እየከፈለ
	ስለኔ የሞተው ኢየሱስ ይመጣል
	የልቦናዬን ዓይን ገልጦ ያሳየኛል /2/
አዝ . . . . . . . . . . .

	ከወገኔ ጋራ
ከወገኔ ጋራ እዘምራለሁ
በደስታ በሐሴት ስሙን ጠራለሁ
ምግብና መጠጤ አምላኬ ነውና
ሌሊት አቀርባለሁ ለጌታ ምስጋና /2/
	ሕዝቡ ተሰብስቦ በቤተ ክርስቲያን
	ሲዘምር ደስ ይላል በአንድነት ሆነን
	በረከት የሞላው ዝማሬው ይገርማል
	ከእጣኑ ጋራ ወደ ላይ ይወጣል /2/
ቀሳውስቱ ሌሊት ማኅሌት ሲያቀርቡ
ከመላእክቱ ጋር ወረብ ሲወርቡ 
ብርሃኑን ለብሰን በደስታ ስንዘምር 
ትዝታው ልዩ ነው ሕሊናን ሲሰውር /2/
	ዕራዕይ ነውና ኑና ተመልከቱ
	ሰዎች ሲዘምሩ እንደመላእክቱ
	የጽጌው ማኅሌት የትንሳኤው ደስታ
	ልዩ ዝማሬ ነው እንዳይመስለን ተርታ
ዕራዕይ ነውና ኑና ተመልከቱ
ሰዎች ሲዘምሩ እንደመላእክቱ
የጽጌው ማኅሌት የትንሳኤው ደስታ
ልዩ ዝማሬ ነው እንዳይመስለን ተርታ
ፍቅር ነው
በምህረት በይቅርታ
ያሰባሰበን ጌታ
ፍቅር ነው ለዘላለም
እንደአምላካችን የለም
	የጠላትን ክንድ ሰብሮ 
	ባሕር ከፍሎ አሻግሮ
	ምድረ ርስትን ሰጥቶናል
	በማዕረግ አቁሞናል
ሰይጣን አንገቱን ደፋ
ርስታችንም ሰፋ
አስገባን ከክንፉ ሥር
ሰበሰበን በፍቅር
	ሰርክአዲስ ነው አዋቂ
	ማለዳ ተናፋቂ
	ነጋ ጠባ ስለእኛ
	የማይደክም የማይተኛ
ስንወድቅ እያነሳ
በደልን እየረሳ
አባት ሆኖናል በግልጥ
ሳይከፋ ሳይለወጥ 
	የሲና ንዳድ ግለት
	ከቶ አልሰጠንም ለሞት
	ዝለትና ቸነፈር
	አላስቀረንም በዱር
መዓልትን በደመና
ሌሊት በብርሃን ፋና
ወደ እቅፉ ሳበን
እየመገበን መና
	ከሰፈር አውጥቶናል
	ድንኳኑን ተክሎልናል
	በመንፈስ እንሰግዳለን
	በስሙ እንገዛለን
ለሞት እንዳንተኛ
ዓይናችንን አበራ
ይኸው ተሰብስበናል
ወደ ሕይወት ተራራ
	ምሬሃለሁ በለኝ
ምሬሃለሁ በለኝ ስለ ድንግል ማርያም
ምሬሃለሁ በለኝ ስለ ድንግል ማርያም
መሃሪው መድኃኔዓለም 
ይቅርባይ እንዳንተ የለም
	በኃጢአት ድንኳኖች ይብቃ መቀመጤ
	የቀናውን መንፈስ አድሰው በውስጤ
	የምህረት ዓይኖችህ ይዩኝ በይቅርታ
	ስለ ድንግል ማርያም እስራቴን ፍታ /2/
ቸል በማለቴ ደደምህን ዋጋ
ተመልሼ ገባሁ ከጥፋት መንጋጋ
ሰላሜ ደፍርሶ ተቅበዝባዥ ሆኛለሁ
ስለ እናትህ ብለህ ማረኝ እልሃለሁ
ስለ ድንግል ማርያም ማረኝ እልሃለሁ
	በከንቱ መሻቴ ስጋ ነፍሴን ቀብሮ
	አቅም አጥቻለሁ አጥንቴ ተሰብሮ
	ከበረዶ ይልቅ ነጭ እንድታደርገኝ
	ስለ ድንግል ማርያም ከኃጢአቴ እጠበኝ
	ስለ ድንግል ማርያም ምሬሃለሁ በለኝ
ከንፈሮቼን ከፍተህ ልቁም ለምስጋና
አንተን የጋረደኝ ጣሪያው ይነሳና
አልብሰኝ ፍቅርህን ይቅር መራቆቴ
ስለ ድንግል ማርያም መልሰኝ ከቤቴ /2/

 ተወለደ
ተወለደ ጌታ ተወለደ
ተወለደ አምላክ ተወለደ /2/
	አንዲት ብላቴና የ15 ዓመት ልጅ 
	ጌታን ወለደችው በመላእክት አዋጅ
	ፍጹም ድንግልና ተወለደ ጌታ
	ዓለምን የሚያድን የሰዎች አለኝታ
ተወለደ
	ይህ ዓለም በቃሉ ከተፈጠረበት
	ይበልጣል ልደቱ አምላክ ሰው የሆነበት
	እንደምን ይገርማል ይሄ ተዋህዶ
	አየነው አምላክን እንደሰው ተወልዶ
ተወለደ
	ፍጹም ድንግልና ክብርን የተመላሽ
	እንደምን አምላክን በማህፀን ያዝሽ
	ዓለምን በቃሉ የፈጠረ ጌታ
	ወለደችው ድንግል የሔዋን አለኝታ
ተወለደ
	አንቺ ብላቴና እናታችን ማርያም
	በምደር ተፈልጐ እንዳንቺ አልተገኘም
	ከኃጢአት በግብር ንጹህ ስለሆነች
	የአምላክ ማደሪያ ድንግል ተመረጠች


	ንሴብሆ ለሥላሴ
ንሴብሆ ለሥላሴ/2/
ክበር ተመስገን አምላከ ሙሴ /2/
	የኛ አማላጅ እናታችን
	ነይ ነይ ወደኛ እመቤታችን 
	ፈጥነሽ ተገኝ መሃከላችን
ናወደኛ ሚካኤል /2/
መላከምክሩ ለልዑል
ከእግራችን ይውደቅ ሳጥናኤል
	ና ወደኛ ገብርኤል /2/
	ከሳቱ አውጣን ከነበልባል
	በክንፍህ ጥላ እንከለል
ንሴብሆ ለሥላሴ /2/
ክበር ተመስገን አምላከ ሙሴ /2/
	ና ወደኛ ዑራኤል /2/
	እንደ ቅዱስ እዝራ ሱቱኤል
	ጥበብን ስጠን ማስተዋል
ና ወደኛ በፈረስ /2/
የልዳው ፀሐይ ጊዮርጊስ
ገድልህን ሰምተን እንፈወስ
	ና ወደኛ ተክለሃይማኖት /2/
	ይጠብቀን ያንተ ጸሎት
	ፀንተን እንድንቆም በሃይማኖት
ንሴብሆ ለሥላሴ /2/
ክበር ተመስገን አምላከ ሙሴ /2/
ድንግል ፈጣሪዋን ወለደችው
ድንግል ፈጣሪዋን ወለደችው
በመጠቅለያም ጠቀለለችው
የለምና ሥፍራ ለእንግዶች ማረፊያ
ግርግም አስተኛችው በከብቶች ማደሪያ /2/
	ጨነቃት ጠበባት የዳዊት ከተማ
	የጌታን መወለድ ተአምሩ ሲሰማ
	ወረደ መልአኩ ምስራች ሊያወራ
	የሕጻኑም ክብር በምድር አበራ
	ይህ ምሥጢር ግሩም ነው ከቶ ማይነገር	
	ማርያምም በልቧ ትጠብቀው ነበር /2/
ሰብአ ሰገል መጡ ከሩቅ ምስራቅ ሀገር
ወርቅ ዕጣን ከርቤውን ለእርሱ ለመገበር
በእናቱም እቅፍ አገኙት ሕጻኑን
ለአለም ተናገሩ ንጉሥ መወለዱን
ይህ ምሥጢር ግሩም ነው ከቶ ማይነገር	
ማርያምም በልቧ ትጠብቀው ነበር /2/
	የይሁዳ ምድር ምስጋና ተመላ
	ንጉሥ መጥቷልና ከናዝሬት ገሊላ
	ታምሩን ትናገር ቤተልሄም ታውራ
	ዝማሬ ሲወጣት ተረስቶ ቆጠራ
	ይህ ምሥጢር ግሩም ነው ከቶ ማይነገር	
	ማርያምም በልቧ ትጠብቀው ነበር /2/
የማይታይ ታየ ተዳሰሰ እንደሰው
በጠባቡ ደረት አዳምን መሠለው
ገረማት ጥበቡ ታናሿን ሙሽራ
ተዋህዷልና ቃል ከሥጋ ጋር
ይህ ምሥጢር ግሩም ነው ከቶ ማይነገር	
ማርያምም በልቧ ትጠብቀው ነበር /2/


ወደአንቺ የመጣው
ወዳንቺ የመጣው በብሩህ ደመና
ከሶስቱ አካል አንዱ ክርስቶስ ነው
የጠፋ በግ አዳም ታደሰ በጌታዥ
በአንቺ ተፈጸመ የሰው ልጆች ደስታ
	በደይን የተጣለች ሄዋን ተደሰተች
	የደስታ መፍለቂያ አንቺን ስላገኘች
	የበረከት ፍሬ ካንቺ ተገኘልን
	የወይን ቦታ ነሽ ድንግል እናታችን
ወልድም ባህሪሽን ባህሪይ አድርጐ
ለፍጥረታት ጌታ መዓዛሽ ተስማምቶ
ካንቺ ይወለድ ዘንድ ፍጹም ሊላላክሽ
በጥቂቱ አደገ ተልኮና ታዞሽ
	ከድንግልና ጋር አንድ የሆነ ሀሊብ
	በሩካቤ ሳይሆን በብስራት እንደንብ
	ከሆድ መጥበብ ጋር የመለኮት ስፋት
	አንቺ ሆነሽ ሳለ ታናሿ ሙሽሪት
በፍጡር ሕሊና የማይመረመር
እፁብ ነው ድንቅ ነው የመፀነሷ ነገር
እሳተ ነበልባል በሆድሽ ውስጥ ሲያድር
ነደ ነበልባሉ አልፈጀሽም ነበር
ኃያል ኃያል
ኃያለ ኃያል /2/
ሰዳዴ ሳጥናኤል /2/
ኃያል ገባሬ ኃይል
	
	ባሕራንን ያዳነው
	ተላፊኖስን የረዳው  /2/
	መልአኩ ሚካኤል ነው /2/
	የሞቱን ደብዳቤ የለወጠው
ከእደ ረበናት /2/
ሶስናን ያዳናት /2/
ሚካኤል መልአከ ምሕረት
	ዲያብሎስን ያዋረድከው /2/
	በእሳት ሠይፍ የቀጣኸው /2/
	ሚዛንህ ትክክል ነው /2/
	ሚካኤል ክብርህ ድንቅ ነው
በሐዘን በትካዜ ያለሁትን ብላቴና /2/
አጽናናኝ አረጋጋኝ /2/
ሚካኤል ሊቀ ደብረ ሲና

	ኦ ሚካኤል
ኦ ሚካኤል /2/ ሊቀ መላዕክት
በኃጢአት እንዳንወድቅ እንዳንሞት
ፈጥነህ ተራዳን አጽናን በእውነት
	ለያዕቆብ ነገድ     ሚካኤል    ለእስራኤል
	ጠባቂያቸው ነህ    ሚካኤል    መላከኃይል
	ፍቅርን አድለን ምህረት
	ቅዱስ ሚካኤል የኛ አባት
ነጸብራቃዊ         ሚካኤል      ተክህኖ ልብስ
ሐመልማለ ወርቅ    ሚካኤል      ዓይኑ ዘርግብ
ፍቅርን አድለን ምህረት
ቅዱስ ሚካኤል የኛ አባት
          በስዕልህ ፊት      ሚካኤል			እሠግዳለሁ
         ፈጥነህ አረጋጋኝ    ሚካኤል      አለሁ በለኝ
	ፍቅርን አድለን ምህረት
	ቅዱስ ሚካኤል የኛ አባት
እንደ እሳት ይነዳል      ሚካኤል     እንደነበልባል
የመላዕክት አለቃ        ሚካኤል     ቅዱስ ሚካል
ፍቅርን አድለን ምህረት
ቅዱስ ሚካኤል የኛ አባት
የመላእክት አለቃ
የመላእክት አለቃ ገብርኤልን ላከው
ኃያሉ እግዚአብሔር በሰማያት ያለው
የባህሪ ልጄ ወዳንቺ ይመጣል
ብለህ ለጽዮን ልጅ ንገራት ለድንግል
	ኃይለ ልዑል ወልድም ስጋሽን ይለብሳል
	በተለየ አካሉ ወዳንቺ ይመጣል
	ከሥጋሽም ስጋን ከነፍስሽም ነፍስ ነስቶ ይዋህዷል
	በግዕዘ ሕጻናት ካንቺ ይወለዳል
ደንቆሮ ሲሰማ ድዶች ሲናገሩ
በጌታ ተአምራት ዕውራን ሲበሩ
ሙታን ይነሱ ዘንድ በመሀፀንሽ ፍሬ
ከእግዚአብሔር ወዳንቺ ተልኬአለሁ ዛሬ
	ደስ አሰኛት አለው በልዩ ሰላምታ
	ሐሴት እንድታደርግ ምስራቹን ሰምታ
	ድዳ እንዳደረከው ካህን ዘካርያስን
	እንዳታሳዝናት ከእርሷ ጋር ስትደርስ
ገብርኤል በደስታ ምስራቹን ይዞ
ከሰማይ ወረደ በአምላኩ ታዞ
በሊባኖስ መንደር እስኪሰማ ድረስ
ክንፉን እያማታ መጣ ሲገሰግስ
	ደስ ይበልሽ አላት እየተሳለማት
	ሐርን ከወርቅ ጋር ስትፈትል አግኝቷት
	እውነተኛው ንጉሥ ካንቺ ይወለዳል
	ላንቺ ፍቅርና አንድነት ይገባል
	ገብርኤል ኃያል
ገብርኤል ኃያል መላከ ሰላም መላከ ብስራት
የምታወጣ የእግዚአብሔርን ሕዝብ ከሚነድ እድሳት
ፍቅርህ ተስሏል በልባችን
ፊትህ ቆመናል ባርከን ብለን
	የጽናታቸው ዝናው ሲሰማ
	ከዚያችን ባቢሎን ከሞት ከተማ
	ሕጻናት ሳሉ በራ እምነታቸው
	ቆመህ ተገኘህ መሃከላቸው
ውሃው ሲዘልል ቢያስደነግጥም
በጋኖቹም ውስጥ ቢነዋወጥም
ፀንተው ዘመሩ ልጅንና እናቱ
አንተ ስትደርስ ከዚያ ከሳቱ
	ቂርቆስም ጸና ሞትን ሳይፈራ
	አንተ ስላለህ ከነሱ ጋራ
	አትፍሪ አላት ስለምንትፍራ
	አምነው ድል ነሱት ያንን መከራ
እኔም አምናለሁ አድነኝ ብዬ
ፈጥነህ አማልደኝ ከቸር ጌታዬ
ክፉውን ዘመን የማልፍበት
ጽናትን ስጠኝ ድል ልንሳበት
	ሰላም ለኪ
ሰላም ለኪ እያለ /2/
ሐርና ወርቁን ስታስማማ
ተሰማ የመላእኩ ድምጽ ተሰማ
ተሰማ የገብርኤል ድምጽ ተሰማ
	ውሃ ስትቀጂ ክንፉን እያማታ
	ሊያበስርሽ የመጣው በታላቅ ደስታ
	ከሞገስሽ ብዛት /2/ ሲታጠቅ ሲፈታ
	አቅርቦልሽ ነበር የክብር ሰላምታ
የምስራቹን ቃል ምሥጢር ተሸክሞ
ገብርኤል ተላከ ሊያረጋጋት ደግሞ
እርጋታ ተሞልታ /2/ ነገሩን መርምራ
የመልአኩን ብስራት ሰማችው በተራ
	ይደሰታል እንጂ መንፈሴ ባምላኬ
	በምስጋና ሳድር ዘወትር ተንበርክኬ
	ሀሳቤ ለቅጽበት /2/ ሌላ መች ያስባል
	ለኔ ልጅን መውለድ እንዴት ይቻለኛል
ካንቺ የሚወለደው ንዑድ ነው ክቡር
የተመሰገነ በሰማይ በምድር
ሚሥጢሩ ኃያል ነው /2/ ይረቃለ ይሰፋል
ካንቺ በቀር ይህ ማን ይሸከመዋል
	ዕፁብ ነው ድንቅ ነው አንቺን የፈጠረ
	አንቺን በመውደዱ ሰውን አከበረ
	አለም ይባረካል /2/ በማህፀንሽ ፍሬ
	ክብርሽን አልዘልቅም ዘርዝሬ ዘርዝሬ
ክብረ ቅዱሳን
ክብረ ቅዱሳን ይእቲ ይእቲ ክብረ ቅዱሳን /2/
ሙዳየ መና ግሩም /2/ ሙዳየ መና
	የቅዱሳኑ ክብር ነሽና
	እንሰጥሻለን ቅኔ ምስጋና
	የወለድሽልን የሕይወት መና
	ዝናብ ያለብሽ ታናሽ ደመና
ሙዳየ መና ግሩም /2/ ሙዳየ መና
	ትህትና ልብሽ ፍቅር ውበትሽ
	ጽንስ ያዘልላል ሰላምታ ድምጽሽ
	እሳቱን ወልደሽ እሳት ታቅፈሻል
	ሳንዘምርልሽ መቼ ይመሻል
ሙዳየ መና ግሩም /2/ ሙዳየ መና
	የፀሐይ መውጫ ምስራቁ ነሽ
	ታላቁን ብርሃን አየንብሽ
	አትጨልምም ሕይወታችንን
	ልጅሽ ስላለ ፀሐያችን
ሙዳየ መና ግሩም /2/ ሙዳየ መና
	ሰዓሊ ለነ ሰላም ለኪ
	ተማህፀነ በኪዳንኪ
	ንዒ ርግብየ ምስለወልድኪ
	ሰማይ ወምድር ያወድሰኪ
ነይ ነይ
	ነይ ነይ እመቤቴ ነይ ነይ
	ነይ ነይ ድንግል ማርያም ነይ ነይ
	ነይ ነይ የእኛ አማላጅ ነይ ነይ
	ነይ ነይ የእኛ ተስፋ ነይልኝ
	ከአንቺ በስተቀር ማንም የለኝ
	ድንግል ማርያም ሆይ ድረሽልኝ /2/
በዚያች በጠባብ በር
ማንስ ይወስደኛል
ይህ ደካማ ስጋ
ሰፊውን ይለኛል
በሰፊውም ሄጄ
አሁን ወድቄአለሁ
እመአምላክ ከዚህ አውጪኝ
ተማፅኜሻለሁ
	ኃጢአትና በደል
	በላዬ ላይ ሰፍሮ
	ጽድቅ እንዳልሰራ
	ይዞኛል ቀስፎ
	ዓለማዊ ነገር 
	የጠቀመኝ መስሎኝ
	በዲያብሎስ ገመድ
	ታስሬ ቀረሁኝ
	ከዲያብሎስ ገመድ
	ኸረ አንቺው አውጪኝ
	አዛኝት ነሽና
	አትጨክኚብኝ
የዳዊት መሰንቆ
የኤልያስ መና
እናቴ ልበልሽ
አዛኝት ነሽና
አንቺንም ተማጽኖ
ያጣ የለምና
አንቺው አርቂልኝ
ያን ሰይጣን መሰሪ
ከእኔ ሳትለይ
ከእኛው ጋር ኑሪ
	
መርቆርዮስ
መርቆርዮስ /2/
የችግሬ ደራሽ ና በፈረስ
እንባዬን ልታብስ ፈጥነህ ድረስ
	ባስልዮስ ጎርጎሪዎስ ሰምሯል ልመናችሁ
	ስዕሉ ዘለለ ታምራት አያችሁ
	እናንተን የረዳ መጥቶ በፈረስ
	ዛሬም ለኛ ይድረስ ይምጣ መርቆርዮስ
ዑልያኖስ ተገድሏል ሃይማኖት ይስፋፋል
ብሎመሰከረ መርቆርዮስ ኃያል
ገጸ ከለባቱ ባህርይ ቀየሩ
እርሱን ለማገልገል ከእግሩ ስር አደሩ
	ትካዜ ሐዘኔ ይርቃል ጭንቀቴ
	መርቆርዮስ ሲመጣ ሲገባ ከቤቴ
	በጸሊም ፈረሱ እየገሰገሰ
	መርቆርዮስ ወዳጄ ስጠራው ደረሰ
ስቃዩን ሊያረዝም ዳኪዮስ ወደደ
ከጨለማ እስር ቤት ታስሮ ተወሰደ
በጋለ ሹል ብረት መርቆርዮስ ተወጋ
ስሙ ተሰየመ ከሰማዕታት ጋራ
	አልፈራም መከራ አልፈራም ችግር
	መፍቀሬ ሰብ ካለ ኘሎፓዴር
	ቂሳርያ እስር ቤት መርቆርዮስ ታሰረ
	ወህኒ ቤቱ በራ እግዚአብሔር ከበረ
	የጴጥሮስን እንባ
የጴጥሮስን እንባ ስጠኝ እልሃለሁ
ኃጢአቴን ልናዘዝ ፍቅርህን እያሰብኩ
በሞት ጥላ ውስጥ እንኳን ብሄድ ጌታ ሆይ /2/
ልቤን በፍቅር ውሃ እጠበው እባክህ /2/
	ቸርነትህ በዝቶ ምህረት ቢያሰጠኝ
	እጆቼን ዘርግቼ እማጸናለሁኝ
	ደምህ የፈሰሰው ለኔ ስለሆነ /2/
	በኃጢአት ልተወኝ ልብህ አልጨከነም
ዓለማዊ ምግባር ልቤ ቢከተልም
ከዚህ ሁሉ ማዳን ጌታ አይሳንህም
ኃጢአት እየሰራሁኝ ባስቀይምህም
ኃጢአት እየሰራሁኝ ባስመርርህም/2/
በሄሶጵ እርጨኝ ጌታ እጠበኝ እባክህ 
	ዲያብሎስ ያመጣው ጸጸት የውድቀት ነው
	የይሁዳ ምሬት የሞት ነው ፍጻሜው
	ይህንን መማረር እኔ አልፈልግም /2/
	የውድቀት ጉዞ እንጁ ትንሳኤ የለውም
ጴጥሮስ አባ ብሎ የተማጸነበት
ፍቅሩን በንስሀ ስቦ ያመጣበትዥ
ፍጻሜው የሚያምር ንስሀ ስጠኝ /2/
የልቅሶ አምሐ የእንባን ሕይወት ስጠኝ
እማምላክ ልበልሽ
እማምላክ ልበልሽ ስምሽንም ልጥራ
ከቅፍሽ ተለየሁ በሰራሁት ስራ
እንዴትስ ላርቀው በምንስ አቅሜ
ደግፊኝ እንዳልወድቅ ከብዱዋልና ሸክሜ
	አላፊ በሆነው በሞት ዓለም ወጥመድ ተጠምጄ
	እርቃኔን ቀረሁኝ የልጅነት ክብሬን አዋርጄ
	የበቀለብኝ ክፉ አረም ነቅለሽ ከልቤ ላይ
	የርህራሄሽ ጠል እንዲያርሰኝ ይዝነብልኝ ከላይ
እረፍት የሚያሳጣ ታላቅ በደል በውስጥ ስላለ
ነፍሴ ተጨነቀች ግራ ገባኝ ሰውነቴ ዛለ
የቁም በድን ሆኜ እስከመቼ እኔስ እኖራለሁ
መዓዛሽ ያድሰኝ እፎይ ልበል ስጋዬን አርቂው
	ታውቂዋለሽና የኔን ድካም ምግባር እንደሌለኝ
	ቂም በቀል በማያውቅ የዋህ ልብሽ ፍጹም እራሪልኝ
	ታሳርጊልኝ ዘንድ ልመናዬን ወደ አንቺ እጮኻለሁ
	ፈጽሞ እንዳልጠፋ በሄድኩበት ምልጃሽን እሻለሁ
ቢጠራኝ አብዝቶ ቸሩ ልጅሽ ሸሸሁኝ ከቤቱ
እንዲሁ ስባዝን ስቅበዘበዝ ደከምኩኝ በከንቱ
መልካም ስም ባይኖረኝ ባቀረቅር ማንነቴ ጎድፎ
ያክብረኝ ፀሎትሽ ክፉ ግብሬን እንደ ጤዛ አርግፎ 
	ከክፉ ቀን መውጫ
ከክፉ ቀን መውጫ ከሞት የሚያድን ነው
አማላጅነትሽ ለሚተማመነው
አላፈርኩም እኔ ስምሽን ጠርቼ 
አዝኜ ብወጣ መጣሁ ተደስቼ
	ልቤ ሰማይ ይሁን በልጅሽ ዙፋን
	አንቺን እንዲያከብር በቀሪው ዘመን
	ይሁንልሽ ቤቴ የልደቱ ሥፍራ 
	ማረፊያ እንዲሆንሽ ከወለድሽው ጋራ
በይ ተመላለሺ ጓዳዬን ጎብኝልኝ
እኔ ምን አውቃለሁ ምን እንደጎደለኝ
የተወደደውን አምሃ ስጦታ
ተቀበይ እናቴ የእኔንም ሰላምታ
	ታናሽዋ ደመና ከባህር የወጣሽ
	በወለድሽው ዝናብ አለምን ያረጠብሽ
	አስጨናቂዎችሽ ከጫማሽ ወደቁ 
	አማላጅነትሽን በምነት ስላወቁ
ለጨለመው ልቤ ሁኚልኝ መብራት
የመስቀሉ ፍቅር እንዳይጠፋ ፊቴ
ሳስብ አንቺን ብቻ ሆኜ በጸጥታ
አይቻለሁ እና ፍቅርሽ ሲያበረታ
	ኪዳነምህረት
እናት አለኝ የምታብስ እንባ
አያታለሁ ስወጣ ስገባ
ኪዳነምህረት /3/ አምባ መጠጊያ ናት
	ሄዋን ሰጥታኝ ከበለሱ ፍሬ
	እራቁቴን ብቆምም አፍሬ
	ልብሴን ይዘሽ ወደኔ መጥተሻል
	ደጓ እናቴ ቤቴን አድምቀሻል
ኪዳነምህረት /3/ አምባ መጠጊያ ናት
	ለዘልአለም ንጽህት በመሆኗ
	ከኔ ጋር ነው ህያው ቃልኪዳኗ
	ደስተኛ ነኝ ሀዘኔን አልፌ
	አጽናኝ ሆናኝ የመስቀል ስር ትርፌ
ኪዳነምህረት /3/ አምባ መጠጊያ ናት
	ከጥፋት ውሃ ማረፊያዬ 
	መርከቤ ነሽ ከሞት ማምለጫዬ
	የአምላክ እናት ምልጃሽ ሆኖኝ ክብሬ
	በሕይወት አለሁ ጥልቁን ተሻግሬ
ኪዳነምህረት /3/ አምባ መጠጊያ ናት
	በእናትነት ሕይወቴን ጎብኝታዡ
	ልቤ አረፈ ተነቅሎ በሽታው
	ሰንሰለቴ ከጄ ተቆረጠ
	መራራዬም በልጅሽ ጣፈጠ
ኪዳነምህረት /3/ አምባ መጠጊያ ናት
ኪዳነ ምህረት እናቴ
ኪዳነ ምህረት እናቴ አማልጂኝ እኔን ከልጅሽ
የፍቅር እናት ነሽና አማልጂኝ እኔን ከልጅሽ
የሰላም እናት ነሽና አማልጂኝ እኔን ከልጅሽ

	የተገለጠው ብርሃን ከምስራቅ የተወለደው
	በፍቅር ሰንሰለት አስሮ ዓለሙን ሁሉ አዳነው/2/

በረሃውን ባሰብኩት ጊዜ የግብጽን የአሸዋ ግለት
አንቺ ትንሽ ብላቴና ኧረ እንዴት ቻልሽው በእውነት /2/

	ዝም ብዬ ይደንቀኛል የአምላክን ስራ ሳስበው
	ምክንያት አንቺን አድርጎ ይህንን ዓለም አዳነው/2/

በረሃውን ባሰብኩት ጊዜ የግብጽን የአሸዋ ግለት
አንቺ ትንሽ ብላቴና ኧረ እንዴት ቻልሽው በእውነት /2/




	የጽድቅ ሰንድ ነሽ
የጽድቅ ሰነድ ነሽ በሰማይ የታየሽ
ቀስተደመናዋ ድንግል ሆይ አንቺ ነሽ
ከኖኅ ውሃ ጥፋት ከቁጣ በኋላ
አምላክ ስላደረገ ቃልኪዳን መሀላ
	የሰው ልጆች ጠፋት በምድር ሲበዛ
	ትዕዛዙን ሲቃወም ሲሽሩ እንደዋዛ
	የቁጣው ሕፃናት ኔፍሊም ሲወለዱ
	መጠለያ መርከብ አንቺ ሆንሽ ዘመዱ
ከብዙዎች መሃል ኖኅ ብቻ ተገኘ
በደል የሚጠላ ጽድቅን የተመኘ
የእግዚአብሔር ልጆች በአሕዛብ ሲቀኑ
በሃይማኖት ጸንተው አንቺን ያሉ ዳኑ
	ጥንድ ጥንድ እንስሳ ተባዕትና እንስት
	በአንቺ ተጠለሉ መአቱን በመፍራት
	ኖኅና ልጆቹን የልጆቹን ሚስቶች
	መርከቧ ከልላ ከመዓት አዳነች
እኛም ከመአቱ የምንጠለለው
ድንግል ሆይ ስምሽን መርከብ አድርገን ነው
በእውነት ያለሀሰት ስምሽን ስንጠራ
ይታያል እግዚአብሔር ልቦናው ሲራራ
	ጸጋን የተመላሽ ሆይ 
ጸጋን የተመላሽ ሆይ ጌታዬን የወለድሽው
ጸጋን የተመላሽ ሆይ አምላኬን የወለድሽው
ያንን የሚነድ እሳት እንደምን ቻልሽው
	ብዙ ነብያት የናፈቁትን ፀሐይ የወለድሽ
	የምስራቅ ደጃፍ አማላጅቱ ድንግል አንቺ ነሽ
	ፍሬሽ ወረሰው አለሙን ሁሉ እፁብ ነው ዛሬ
	እንዴት ዝም ይላል አንደበታችን ላንቺ ዝማሬ
የብርሃን ምንጣፍ ድባብ ሥዘርጋ ለውዳሴሽ
ቅኔው ይደርደር ምግቤ ሆይ ልበል ላመስግንሽ
ሞት አይከጅለኝ ጥላሽ ይጋርደኝ ይፈር ጠላቴ
የሰላምታሽ ድምጽ ደስታዬን ያብዛው ግቢልኝ ቤቴ
	ሔዋን ብትስት ሄዋንን ሆነሽ አለም አይቶሻል
	አባትሽ ዳዊት በገና አንስቶ አምስግኖሻል
	እኛም እንጩህ ብፅዕት እያልን ይገባልና
	መቼ አክብረንሽ መቼ ጠገብን ገና ነው ገና
የጌታዬ እናት አዛኜ ልበል አዛኝ ነሽ ድንግል
እድሜና ጤና ጸጋን አሰጭኝ እንዳገለግል
እጄን ዘርግቼ እማልላለሁ በስዕልሽ ፊት 
ባለጸጋ ነው ልጅሽ ይችላል ለምኚ ምህረት
ደጅሽ ላይ ቆሜ
ደጅሽ ላይ ቆሜ ስለምንሽ
ባርኪኝ እናቴ ማርያም ስልሽ
ተደላደለልኝ ሕይወቴ
ባንቺ በእናቴ በእመቤቴ
	አንቺ በመሆንሽ የሕይወቴ ፋና
	አልፈራም ጨለማ ብርሃን አለኝና
	አይጠፋም ዘላለም ስምሽ ካንደበቴ
	አለ በደሜ ውስጠ ፍቅርሽ በሕይወቴ
       አልቀርም ደሽሽ ለዘላለም /2/
       ካንቺ የሚለየኝ ማንም የለም /2/
እጅግ የተገፋ ደካማ ሰው አለ
መቅደስሽ የቆመ አማልጅኝ እያለ
ይቁም ይሄ ልጅሽ ሃዘን የሰበረው
ካንቺ በቀር ወገን መጠጊያ የሌለው 
	ያንሳው ኪዳንሽ ከውድቀቱ /2/
	ያርግ በጆችሽ ያ ጸሎቱ /2/
		ጽልመት የለበሰ ፈታኝ አደከመኝ
		የምቋቋምበት ጉልበት አስፈለገኝ
		በርትቼ እንድጸና ሳትጐዳ ነፍሴ
		ሁኚኝ እናቴ ሆይ ግርማዬ ሞገሴ
	ልጽና ደግፊኝ እመቤቴ /2/
	ይውለቅ ከጄ ላይ ሰንሰለት /2/
አበው የለበሱሽ የክብራቸው ካባ
መዓዛሽ የሚስብ የሮማን አበባ
ለውጪው በምልጃሽ የሕይወቴን ቃና
ባዶ ጋኔን ምልጃሽ ወይን ያስሞላውና
	አጽጅልኝ በእጅሽ  ማድጋዬን  /2/
	በወይን አስሞይው እንስራዬን /2/
	አስታርቂኝ
አስታርቂኝ ድንግል ማርያም
ከልጅሽ /3/ ከመድኃኔዓለም
አስታርቂኝ	ኃጢአትን ሰርቼ
 ”   ”		ጫካ ውስጥ ቆሜያለሁ
 ”   ”     	ሥራዬ አሳፍሮኝ
 ”   ”		ዘወትር አነባለሁ
 ”   ”		ልጄ አዳም ብሎ
 ”   ”		አምላኬ ሲጣራ
 ”   ”		እነሆኝ ለማለት
 ”   ”		አንደበቴ ፈራ
		አስታርቂኝ	ሐብትን ተካፍዬ
		  ”   ”	ከገዛ አባቴ
		  ”   ”	ከቤቴ ተሰደዱ
		  ”   ”	ይሻለኛል ብዬ
		  ”   ”	ገፍቼ ወጥቼ
		  ”   ”	የቤቴን ገበታ
		  ”   ”	ልበላ ተመኘሁ
		  ”   ”	የእንስሳት ገፈራ
አስታርቂኝ	ወደ አባቴ ልሂድ
  ”   ”		አሁን ተነስቼ 
  ”   ”		ይቅርታ ልጠይቅ
  ”   ”		ከዕግሩ ስር ወድቄ
  ”   ”		ልጅነቴ ቀርቶ
  ”   ”		አድርገኝ ባሪያህ
  ”   ”		ከሞያተኞችህ ጋር
  ”   ”		እንደ አንዱ ቆጥረህ
		አስታርቂኝ	ገና እሩቅ ሳለሁ
		  ”   ”	አባቴ አይቶኝ
		  ”   ”	ወደ ኔ ሮጦ
		  ”   ”	አቅፎ ነው የሳመኝ
		  ”   ”	ጠፍቶ የነበረው
		  ”   ”	ተገኘልኝ አለ
		  ”   ”	ሞቶ የነበረው 
		  ”   ”	ደግሞም ህያው ሆነ
ገሊላ ግቢ
እመቤቴ እስከ መቼ በባዕድ ሀገር ትኖሪያለሽ /2/
ገሊላ ግቢ /4/ ሀገርሽ ገሊላ ግቢ /2/
እመቤቴ ማርያም		ገሊላ ግቢ	ስደቱ ይበቃሻል
ሄሮድስ ሞቷል ብሎ 	  ”   ”	ገብርኤል ነግሮሻል
በእሳት ሰረገላ 		  ”   ”	ዑራኤል ይመራሻል
ሀገርሽ ገሊላ ግቢ /2/
የዝናቡ ጌታ		ገሊላ ግቢ	እናቱ ሆነሽ ሳለ
ሰይጣን በሰው አድሮ	  ”   ”	እያስከለከለሽ
ውሃ ጽም ጸንቶብሽ		  ”   ”	አፍሽ ደርቆ ዋለ
ይበቃል እናቴ 		  ”   ”	ረሃብ ጥማትሽ
ሂጂ ወደገሊላ		  ”   ”	ወደ ዘመዶችሽ
ሀገርሽ ገሊላ ግቢ /2/
የሰማዕታት አክሊል		ገሊላ ግቢ	የጻድቃን እናት
ባርከሽ ሰጠሻቸው 		  ”   ”	መከራ ስደትን
እኛም ይታደለን		  ”   ”	ፀጋ በረከትሽ
ሀገርሽ ገሊላ ግቢ /2/
ገጽሽ ብሩህ መልካም	ገሊላ ግቢ 	ልክ እንደ ፀሐይ
እግዝእትነ ማርያም		  ”   ”	እሙ ለአዶናይ
አይገባም ለአንቺ 		  ”   ”	መከራ ስቃይ
ሀገርሽ ገሊላ ግቢ /2/
	ገሊላ ግቡ /4/
	ሀገርሽ ገሊላ ግቢ/2/
	አባ ሳሙኤል

አባ ሳሙኤል ዘዋልድባ
መነኮስ ኃያል ቤቴ ግባ
ታስባርካለህ ሰውን ምድር
ቅርብ ነህ አንተ ለእግዚአብሔር
	የበረሃው መናኝ ግሩም ነው ገድልህ
	ምድርን አስባርከሃል ከፍ አድርገህ በእጅህ
	ተአምር ነው ገዳምህን ላየ
	ረድኤት በረከት ገበየ
	ልጆችህ በገዳም ውስጥ ያሉ
	ሳሙኤል /2/ ይላሉ

አይሻገርብሽ እህልም ኃጢአት
ጌታችን ብሏታል ዋልድባን መሬት
ሕርመት ይዘው ልጆቹ በሙሉ
ቋርፍ ነው ዘወትር የሚበሉ
የጣመ የላመ አጥተን
ዮርዳኖስ ጸበል ምግብ ሆነልን
	
	አስኬማውን ለብሶ በገዳም ሲኖር
	የትህትና አባት ነው የሕግ መምህር
	ሃሌ ሉያን ሔደን አይተን
	አበረታተን እንኑር አልን /2/
		ለምኚ
ለምኚ ድንግል ለምኚ /2/
ለኃጥአን /3/ አይደለም ለጻድቃን
	ለምኚ	ታላቅ ስጦታዬ
	”   ”	አዛኝ ሩህሩህ ነሽ
	”   ”	የጌታዬ እናት
	”   ”	ጸጋን የተሞላሽ
	”   ”	የአምላክ ማደሪያ
	”   ”	ለምነሽ አስምሪኝ
	”   ”	አማናዊት ጽዮን 
	”   ”	ከእኔ አትለይኝ
ለምኚ 	ሐዘንሽ ሀዘኔ
”   ”	ለኔ ይሁን ድንግል
”   ”	የተንከራተትሽው
”   ”	በሀገረ እስራኤል
”   ”	ትዕግስትሽን ሳየው
”   ”	ልቤ ይመሰጣል
”   ”	የሀዘን እንባ ጎርፍ
”   ”	ዓይኔን ይሞላዋል
	ለምኚ 	በቀራንዮ እንባ
	”   ”	በዚያ ፍቅር ቦታ
	”   ”	በእግረ መስቀሉ ስርዥ
	”   ”	ከክርስቶስ ጌታ
	”   ”	ለኛ ተሰጥተሻል
	”   ”	እናት እንድትሆኚን
	”   ”	ልጆችሽ ነንና
	”   ”	ምልጃሽ አይለየን
ለምኚ	አንደበቴን ጌታ
”   ”	በምስጋና ሙላው
”   ”	ደስ ይበልሽ ብዬ
”   ”	እኔም ላመስግናት
”   ”	አንደበቴን ጌታ
”   ”	በምስጋና ሙላው
”   ”	ደስ ይበልሽ ብዬ
”   ”	እኔም ላመስግናት
	በብርሃን ፀዳል
በብርሃን ፀዳል ተከባ እመቤቴ
በዳመና ዙፋን ተቀምጣ ከፊቴ
የጽጌውን ዜማ ስዘምር በደስታ
በምስጋናሽ መጠን ሲሰማኝ እርካታ /2/

	እንባዬ ሲቀዳ ናፍቆትሽ መስጦኝ
	ከደስታዬ በላይ አንቺን ስላየሁኝ
	ምኞቴ ተሣክቶ ፊትሽን አይቼው
	የለሊቱ ሕልሜ የቀን ምኞቴ ነው /2/

እሩሩህ ነሽና ይህ ሕልሜ ተሳክቶ
አመስኝኜሽ ድንግል ህሊናዬ ረክቶ
ልጅሽ ልሁን ድንግል ከስርሽ አልጥፋ 
አንቺን በማመስገን ሕሊናዬ ይትጋ /2/

	ልጅሽ ልሁን ድንግል ከስርሽ አልጥፋ
	አንቺን በማመስገን ሕሊናዬ ይርካ
	የምስጋናሽ ብዕር ብራናሽ ልሁን
	ስምሽ ይጻፍብኝ በልዩ ሕብር /2/

በብርሃን ፀዳል ተከባ እመቤቴ
በዳመና ዙፋን ተቀምጣ ከፊቴ
የጽጌውን ዜማ ስንዘምር በደስታ
በምስጋናሽ መጠን ሲሰማኝ እርካታ /2/
	አዘክሪ ድንግል
አዘክሪ ድንግል አዘክሪ
ለልጅሽ አሳስቢ አዘክሪ
ለኃጥአን አኮ ለፃድቃን /2/
	ካንቺ መወለዱን 	አዘክሪ
	በቤቴልሄም	”   ”
	በጨርቅ መጠቅለሉን	”   ”
	መኝታው ግርግም	”   ”
	ለኃጥአን አኮ ለጻድቃን
በዚያ በብርድ ወራት		አዘክሪ
የገበሩለትን			”   ”
የአድግና የላህም		”   ”
እስትንፋሳቸውን		”   ”
ለኃጥአን አኮ ለጻድቃን
	በግብጽ በረሃ 		አዘክሪ
	መሠደድሽን		”   ”
	የአሸዋውን ግለት		”   ”
	ርሃቡን ጥሙን		”   ”
	ለኃጥአን አኮ ለፃድቃን
በመቃብሩ ዘንድ		አዘክሪ
ባነባሽው እንባ		”   ”
አሳስቢ ድንግል ሆይ		”   ”
ገነት እንድንገባ
ለኃጥአን አኮ ለፃድቃን

በሰማያት ታላቅ ክብር ያለሽ
በሰማያት ታላቅ ክብር ያለሽ
የመላእክት ግርማ የከበበሽ
አማኑኤል በጸጋው ያጀበሽ
ድንግል ማርያም የገነት ተክል ነሽ

ለከበበሽ ሁሉ (ሴ)		መልካም ሽታ ያለች (ወ)
በለምለም መስክ ያለ		የገነት ተክል ነሽ
ፍቅርና ሰላም		ደስታ የከበበሽ
የሕይወት ስጦታ ፀጋ በረከት ነሽ (በህብረት)
	
	የአንደበቴ ለዛ		የኑሮ ፋናዬ
	ተስፋዬነሽ ድንግል		የሚስጢር ጓዳዬ
	ዙሪያሽ በመላእክት		የታጀብሽ ሙዳይ
	የገነት መዓዛ አይደለሽም ወይ (በህብረት)

የፍቅር እናት ሆይ 		የህይወት መገኛ
የሰላም ችግኝ			ትከይብን በኛ
ኃጥያታችን ጠፍቶ 		በልባችን በቅለሽ
ስንወጣ ስንገባም ያወደን መዓዛሽ (በህብረት)
	
	ሕይወትን የሚያድል 	ታላቅ ባለፀጋ
	ኃያል ልጅ ስላለሽ		ወደርሱ የሚያስጠጋ
	ምግባር ይኖረኝ ዘንድ	ሕይወቴን ኮትኩተሽ
	ጽድቅን ተከይበት ኃጥያቴን ደምስሰሽ (በህብረት)
	ከእጇ የጠገበ
ፍቅሯን የቀመሰ የእናታችን የማርያምን
ከእጇ የጠገበ ፍጹም አግኝቶ በረከቷን
አያቋርጥም ምስጋናዋን
አይሰለቸውም ምስጋናዋን

		ክብፍሯ ከፍ ያለ ነው ከፍጥረት በላይ
		በልጇ ቀኝ ናት ነግሳ በሰማይ
		ምልጃና ጸሎቷ ዘላለም ይፈሳል
		ስለኛ ስትቆም ጠላታችን ያፍራል

ንጉሥ ከሎሌ ጋር እንዴት ይቆጠራል
ወርቅስ ከነሃስ ጋር እንዴት ይመዘናል
ከሴቶች ሁሉ ድንግል ትለያለች
የዓለምን መድኃኒት ጌታን ስላስገኘች

		ከማር የጣፈጠ ስሟን እየጠራ
		ስንቱ ተፈወሰ ስንቱ ሕይወት ዘራ
		የእናትነት ምስሏ አይጠፋም ከቤቱ
		ፍቅሯ ይነበባል ከደሙ ከፊቱ

ድምጿ የሚቀሰቅስ ጽንሱን ያዘለለ
ምልጃዋ ነፍሳትን ከሞት አፍ ያስጣለ
እንዘምርላት ይብዛላት እልልታ
በትውልድ አንደበት አትሟታል ጌታ
	ለነፍሴ ነፍሷ ነሽ
ለነፍሴ ነፍሷነሽ ለመንገዴ ፋና
አንዳልጠፋ አምናለሁ የአንቺ ልጅ ነኝና
	የጻድቃን እናቶች እጅግ ብዙ ናቸው
	ከብሉይ ከሐዲስ ብንዘረዝራቸው
	አንቺ ግን አንቺ ነሽ የለሽም ጭማሪ
	ትኖሪያለሽ እንጂ ትውልድን ስታስምሪ

ያንችን ስም ተማጽኖ ያንቺን ስም ቀድሶ
አንቺን አመስግኖ አንቺን አወድሶ
የተጠቀመ እንጂ በረከት አግኝቶ
አልታየም እስካሁን የተጎዳ ከቶ

	ጎርጎሬዎስና ሊቁ ዮሐንስ
	አትናቴዎስና ሊቁ ባስሊዮስ
	አባ ኤፍሬምና አባ ጊዮርጊስ
	ተጠቅመዋል ባንቺ በስጋም በነፍስ

አባትህን ጠይቅ ስለሚለን ቃሉ
ብንጠይቃቸው ቅዱሳኑን ሁሉ
ስለአንቺ ነገሩን ክብር ታምራትሽን
ለሰው ዘር በሙሉ አማላጅ መሆንሽን

	ገብርኤል ከሰማይ ኤልሳቤጥ ከምድር 
	በአንድ መሰከሩ ስለድንግል ክብር
	ሰዓሊለነ ብሎ ተማጽኖ ባንቺ ስም
	የተጠቀመ እንጂ የተጐዳ ይለም
	


	እያለፈ ነው ዘመኔ
እያለፈ ነው ዘመኔ ትዛዙን ሳልፈጽም ወየሁ ለኔ
በጠራኝ ጊዜ ምን እላለሁ ና ብሎ ወደ ኔ /2/
በወጣትነቴ ሣልሰራ እያየሁ አለፍኩኝ ብዙ ሪአዝመራ /2/
ከእንግዲህ በመስራት ጌታ ሆይ ልኑር ከአንተ ጋራ /2/
የማስብበት በየዕለቱ ንጹህ ልብ ስጠኝ አቤቱ /2/
ከትዕዛዙ ውጪ በመሆን እንዳልቀር በከንቱ /2/
እንደየስራው ለመክፈል በግርማ መንግሥቱ ሲመጣ /2/
ማን ይሆን የሚቆም ከፊቱ ፈተናን የወጣ /2/
እንዳያስቷችሁ ተጠንቀቁ የተማራችሁ ከቃሉ /2/
ይመጣሉና በእርሱ ስም አምላክ ነኝ የሚሉ /2/
ትዕግስትን በመያዝ በሁላችሁ እስከመጨረሻ ጠንክሩ /2/
ያን ጊዜ ይሆናል በእርሱ ዘንድ የማዳን ተግባሩ /2/




		
		አዝላ ወረደች
	አዝላ ወረደች ወደ ግብጽ/2/
	ስደተኛዋ የአምላክ እናት
	ይህ ዓለም ለርሷ መች ተገባ
አለም በምኗ ታስተናግዳት
የፍቅር ምንጯ ተሟጦባት
እነ ኮቲባን እየላከች
የአምላክን እናት ተሳደበች
እነ ሄሮድስን እየላከች
ሕጻኑን ልትገል አሳደደች
		የክብርን ጌታ ተሸክማ
		ውርደት ለበሰች እንደሸማ
		የሀብቱን ጌታ በጀርባ አዝላ
		ሰው ተዘከራት ተቸግራ
በቃሉ ትዕዛዝ ምድርን ሰርቶ
ተንከራተተ ማደሪያ አጥቶ
ጌታ ሲወለድ በምስራች
በረት ሰጠችው አለም ታካች
		ግና መላእክት በሰማያት 
		ሃሌ ሉያ አሉ በፍርሃት
		ወልድን በአብ ቀኝ ከላይ አይተው
		ደግሞም በምድር በድንግል ክንድ
		ላይም ሳይጐል ተመልክተው /2/
አለም በምኗ ታስተናግዳት
የፍቅር ምንጯ ተሟጦባት
እነ ኮቲባን እየላከች
የአምላክን እናት ተሳደበች
እነ ሄሮድስን እየላከች
ሕጻኑን ልትገል አሳደደች

	በወርቅ ቀለም
በወርቅ ቀለም ተጽፈሻል
ድንግል ሆይ ለእኔ ተሰጥተሻል
አከብርሻለሀ እመቤቴ
ተስፋጽዮን ነሽ ለሕይወቴ
		ተሰናክዬ እንዳልወድቅ
		ዘይት መብራቴ እንዳያልቅ
		ሁኝልኝ ድንግል ብዙ ዋጋ
		በሩ በእኔ ላይ እንዳይዘጋ
የቆመ መስሎት የወደቀ
የክብሩን ስፍራ የለቀቀ
ሲቀና አየሁት አንችን ይዞ
በትር ምልጃሽን ተመርኩዞ
		እንዳልቀርብሽ ተራቁቼ
		የጌታን ክብር ረስቼ
		ቀድመሽ ውጭልኝ በጉዞዬ
		ልጅሽ ነውና ዓላማዬ
ምልጃሽ ካቀናው ጉልበቴን
ካበረከልኝ ሕይወቴን
ብፅዕት እላለሁ ዘወትር
ስለአንቺ ይክበር እግዚአብሔር
	ገብርኤል በሰማይ ኤልሳቤጥ በምድር
ገብርኤል በሰማይ ኤልሳቤጥ በምድር
ይመሰክራሉ ድንግል ያንቺን ክብር /2/
	ትጸንሲ ሲልሽ በከበረ ዜና
	ይሁንልኝ አልሽው ትውልድ እንዲጽናና
	ከገብርኤል ሰምተው ምላእክቱ ሁሉ
	ለበጉ ማደሪያ ክብርን ይሰጣሉ
		ብፅዕት እንላለን እኛም አደግድገን
		የራማውን ልዑል አብነት አድርገን
ስርሽ በምድር ነው ሀረግሽ በሰማይ
ንጹህ መሰበወርቅ የተመላሽ ሲሳይ
የማህጸንሽ ፍሬን በላነው ጠጣነው
በኤፍራታ ሰምተን በዱር አግኝተነው
የተሰወረውን መና በልተነዋል 
ከተመረጡት ጋር ብፅዕት ብለናል
	ከተፈጥሮ በላይ ጽንስን ያዘለለ
	የእሳት ምሰሶ በአንቺ ተተከለ
	የእግዚአብሔር ሀገሩ የእንጀራ ቤታችን
	ምንኛ ድንቅ ነው ክብርሽ እናታችን
		ብፅዕት እንላለን እኛም አደግድገን
		ቅድስት ኤልሳቤጥን አብነት አድርገን
ተወልዶ በግርግም ተኝቶ ስላዩት
ሰውና መላእክት አብረው አከበሩት
የጥሉ ግድግዳ በልጅሽ ፈረሰ
በዳግማዊት ሄዋን የአዳም ዘር ተካሰ
እጅ እንነሳለን ሆነን በትህትና
ክብርሽን መመስከር ክብራችን ነውና
	ተወልዶ በግርግም ተኝቶ ስላዩት
	ሰውና መላእክት አብረው አከበሩት
	የጥሉ ግድግዳ በልጅሽ ፈረሰ
	በዳግማዊት ሄዋን የአዳም ዘር ተካሰ
	ብፅዕት እንላለን እኛም አደግድገን 
	ቅዱስ ገብርኤልን አብነት አድርገን

	እመቤታችን ማርያም

እመቤታችን ማርያም
ሀገራችንን ጠብቂልን በምልጃሽ
ከመናፍቃን ከከሀዲያን
ከጠላት ሰይጣን ሰውረኝ
እንድትጠብቂኝ  በምልጃሽ

		እመቤቴችን ማርያም
		ኢትዮጵያን ጠብቂልን በምልጃሽ
		ከመናፍቃን ከከሀዲያን
		ከጠላት ሰይጣን ሰውረሽ
		እንድትጠብቂን በምልጃሽ

እመቤታችን ማርያም
ማኅበራችንን ጠብቂልን በምልጃሽ
ከመናፍቃን ከከሀዲያን
ከጠላት ሰይጣን ሰውረሽ 
እንድትጠብቂን በምልጃሽ


		አዛኝቷ እመቤታችን
	አዛኝቷ እመቤታችን አትርሽኝ
	የፈጣሬ እናት አስታውሽኝ
	በምህረትሽ /3/ ተማለጅኝ

የመከራ ንፋስ አጠቃኝ
ሕይወቴ ዝላለች ደከመኝ
ከጥላሽ ስር /3/ አሳርፊኝ

	ከጭንቀት ባሕር ውስጥ አድኝኝ
	ሰጥሜ እንዳልጠፋ አስጥይኝ
	እመቤቴ /3/ ተመልከችኝ

አምላኬን ለማየት አልችልም
ኃጢአቴ ብዙ ነው አይሆንም 
ካልደገፍሽኝ /3/ እኔ አልድንም 

	ድንግል እመቤቴ አባክሽ
	ከፈጣሬ አስታርቂኝ ከልጅሽ
	ያላንቺማ /3/ ማን አለኝ አስታዋሽ


	ድንግል ወላዲተ ቃል
	ድንግል /2/
	ወላዲተ ቃል /2/
አሟሟትሽ በጥር ነሐሴ መቃብር		ድንግል
ያንቺስ ለብቻው ነው ትንሣኤሽ ሲነገር	 ”   ”
ሥጋሽ በምድር ላይ የትአለ እንደ ፍጡር	 ”   ”
አርጓል ወደ ሰማይ ከክርስቶስ መንበር	 ”   ”
አዝ . . . . . . .
ሥጋሽን ሊያሳጉ መላዕክት ከሰማይ	ድንግል
ቶማስ በደመና ሲመጣ መንገድ ላይ	 ”   ”
መግነዝ ተረከበ ለሐዋርያት ሊያሣይ	 ”   ”
አዝ . . . . . . . . . .
ትንሣኤሽን ሽተው ግራ ሲገባቸው		ድንግል
ሐዋርያት ጾመው ተገለጽሽላቸው		 ”   ”
ተቀብራ አልቀረችም ከምድር ከደጇ	 ”   ”
ወደላይ አረገች እሷም እንደ ልጇ		 ”   ”
አዝ. . . . . . . . . . .
ለማየት ሲጓጉ የድንግል ትንሣኤን		ድንግል
እርገቷን አወቁ በብዙ ሱባዔ		 ”   ”
እኛም እንጸልይ ደጃችን እንዝጋ		 ”   ”
ከወላዲት አምላክ እንድናገኝ ዋጋ		 ”   ”

		ማርያም አርጋለች
		ማርያም አርጋለች ወደ ገነት /2/
		የሰማይ መላእክት እያረጋጓት
		እርሷም እንደ ልጇ ተነስታለች
ያባቷን የዳዊት ትንቢት ልትፈጽም
ወርቁን ተጎናጽፋ በቀኙ ልትቆም
ወደ አምላክ ማደሪያ ወደ ሰማያት
አረገች በእልልታ ድንግል የኛ እናት
አርጋለች ማርያም ተነስታለች
		ሰማይም ይከፈት ደመናም ይዘርጋ
		ዝምታም አይኖርም እመ አምላክ አርጋ
		አንደበት ይከፈት ማርያምን ያመስግን
		ከዘለዓለም ጥፋት በምልጃዋ እድንድን
		አርጋለች ማርያም ተነስታለች
የአምላክ ማደሪያ የቅዱስ ስጋሽ
አምላክን ያቀፉት እነዚያ እጆችሽ
ሙስና መቃብር ይዞ አላስቀራቸው 
ተነስተዋል በክብር በምነት አየናቸው
አርጋለች ማርያም ተነስትለች
		ሐዋርያት አበው እንኳን ደስ አላችሁ
		በክብር አረገች ማርያም ሞገሳችሁ
		ወደ አለምም ውጡ ሰበኗን ይዛችሁ
		የድንግል እርገቷን ንገሩ ተግታችሁ
		አርጋለች ማርያም ተነስታለች
ማርያም ማርያም ብዬ
	ማርያም ማርያም ብዬ ስምሽን ልጥራው
	አይደክመኝም እኔ ብደጋግመው
	አሁንም ጠራሁሽ አላስችልህ ቢለኝ
	አውቀዋለው ስምሽን እናቴ ስትወልደኝ /2/
ገና ከማህጸን በእናቴ የምጥ ቀን
ደጋግሜ ሰማሁ ሲጠሩ ስምሽን
በሰከንዳት ዕድሜ የማውቃት አንዲት ቃል
ልቤ ላይ ያለው ስም ማርያም ማርያም ይላል /2/
		ሔዋን ምጥዋ ቀሎ ልጆችዋን ታቀፈች
		በአማላጅነትሽ እናቴም ታመነች
		በተወለድኩበት በመጀመሪያው ቀን
		ስምሽን እየሰማሁ ወጣሁ ከማህፀን /2/
ከቃልሊዳን ስም ጋር አደግኩኝ አብሬ
ምልጃሽ ሳይለየኝ አለሁ እስከዛሬ
የሕይወቴን ፊደል ባንቺ ላይ ቆጠርኩኝ
በልጅሽ አምኜ ዳግም ተወለድኩኝ /2/
		ከክፉ ቀን ስንቄ ያዘልኩሽ በልቤ
		የሕይወቴ ምግብ የእንጀራ መሶቤ
		እንደትናንትናው ዛሬም እጠራሻለሁ
		የመስቀል ሥር ክብሬን እንዴት እረሳለሁ
		የመስቀል ሥር ክብሬን እንዴት እተዋለሁ /2/
		አክሊለ ጽጌ ማርያም
አክሊለ ጽጌ ማርያም /2/
		ስሟ ማርያም ነው		አክሊለ ጽጌ
		የጌ እናት		   ”   ”
		አናት አባት		   ”   ”
		ያወጡላት		   ”   ”
		ከምድር ማርን		   ”   ”
		ከሰማይ ያም			 ”   ”
		ብለው ሰየሟት			 ”   ”
		ድንግል ማርያም		   ”   ”
የስሟ ጣዕም 		አክሊለ ጽጌ
ከማር ይበልጣል	   ”   ”
እንደርሷ ያለ 		   ”   ”
ከየት ይገኛል 		   ”   ”
የፍቅር መዝገብ		   ”   ”
ነቅ የሌለባት		   ”   ”
ለክብሯ ወደር 		   ”   ”
ማን አግኝቶላት 	   ”   ”
		የከበረ ዘውድ		አክሊለ ጽጌ
		የወርቅ ሙዳይ 		  ”   ”
		የሽቶ ብልቃጥ		  ”   ”
		የነፍሴ ሲሳይ		  ”   ”
		ከጥፋት ውሃ 			”   ”
		ኖህ የዳነባት			”   ”
		የሰላም መርከብ			”   ”
		ቤቱ አንቺ ነሽ			”   ”
በቤተ መቅደስ		አክሊለ ጽጌ
ስንኖር ተመርጣ	  ”   ”
ምግቧን ይዞላት		  ”   ”
ፋኑኤል መጣ		  ”   ”
አስራ አምስት ዓመት	  ”   ”
ሲሆናት ድንግል 	  ”   ”
በገብርኤል ብስራት	  ”   ”
ተፀነሰ ቃል 		  ”   ”


ድንግል ሆይ ወደኔ ትመጪ ዘንድ
ድንግል ሆይ ወደኔ ትመጪ ዘንድ እንዴት ይሆናል
እመቤቴ ወደኔ ትመጪ ዘንድ እንዴት ይሆናል
ደካማ ነኝ እኔ ምግባር ይጐለኛል /2/
	በሥጋዊ ሳይሆን በመንፈስ አይኖቼ 
	ለማየት እሻለሁ ከልቤ ጓጉቼ
	ስራዬ የከፋ መሆኑን አውቃለሁ
	ስምሽንም መጥራት እጅግ እፈራለሁ
ክብርሽ የበዛ ነው ቤዛዊተ ኩሉ
ምህረት ታሰጫለሽ ላመነብሽ ሁሉ
ባንቺ የተመካ ምንም አያገኘው
የገሀነም እሳት ሲኦልም አይነካው
	የልዑል ማደሪያ የሲና እጸጳጦስ
	አንቺን ላመስግንሽ ከደዌ እንድፈወስ
	ፍቀጅልኝ ድንግል ካንቺ ጋር እንድኖር
	ልጅሽን ማልጅልኝ እንዲያበቃኝ ለክብር
ምንም ተስፋ የለኝ ያላንቺ እናቴ
እመካብሻለሁ እስከዕለተ ሞቴ
የምስኪኖች አጽናኝ የችግር ቀን ደራሽ
የልቤ ማረፊያ ምግቤ መጠጤ ነሽ
	የጌታዬ እናት ድንግል እመቤቴ
	ተጠብቃ ትኑር ባንቺ ዘንድ ሕይወቴ
	የትህትና ምንጭ የፍቅር ውቅያኖስ 
	ጠጥቼ ልርካብሽ ድንግል እንድቀደስ
ድንግል ማርያም
ድንግል ማርያም በቤተ መቅደስ አሰምታ ትናገር ነበር
ሰላም ላንቺ ይሁን አለኝ ቅዱስ ገብርኤል
ሌላ ምንም አልውቅ ያውቃል እግዚአብሔር /2/
ከመቅደስ ቁጭ ብዬ ትንቢት እየሰማሁ
ሐር ወርቅ አስማምቼ ጥበብ እየፈተልኩ
ሳለው በመረገም ያንን ቃል አስቤ
አምላክ ሰው ሆነብኝ ተመሰጠ ልቤ
		ማናት ብዬ ሳስብ ያቺን ብላቴና
		ገብርኤል ደረሰ ብስራቱን ያዘና
		ዙፋኑ አደረገኝ የባርያይቱን ውርደት ተመልክቷልና
እንዴት ያለ ማህፀን ሰማይን ይሆናል
የልዑሉ ዙፋን ወዴት ይተከላል
እያልኩኝ ስጠይቅ በልቤ ለራሴ
የመንፈስ ቅዱስ ኃይል አደረ በራሴ
		ማናት ብዬ ሳስብ ያቺን ብላቴና
		ገብርኤል ደረሰ ብስራቱን ያዘና
		ዙፋኑ አደረገኝ የባርያይቱን ውርደት ተመልክቷልና
እንዴት ከደሃ ቤት ይሄ ንጉስ ያድራል
ለርሱስ የተገባ ከወዴት ይገኛል
ገሊላን አሰብኳት ዛሬ በሕሊና
ለካስ ተሸንፏል በባርያው ትህትና
		ማናት ብዬ ሳስብ ያቺን ብላቴና
		ገብርኤል ደረሰ ብስራቱን ያዘና
		ዙፋኑ አደረገኝ የባርያቱ ውርደት ተመልክቷልና
እሳት የማይበላው ሀመልማል አይኖርም
እንዲህ ያለ ቅጠል ናዝሬት አይገኝም
ህሊናዬ መጥቆ ሲበር ወደ ሲና
አንቺኮ ነሽ አለኝ ገብርኤል መጣና
		ማናት ብዬ ሳስብ ያቺን ብላቴና
		ገብርኤል ደረሰ ብስራቱን ያዘና
		ዙፋኑ አደረገኝ የባርያቱ ውርደት ተመልክቷልና
			ይኩነኒ 
		ይኩነኒ በከመ ትቤለኔ /2/
		አለች የእኛ እናት በትህትና
		በሥጋም በነፍስም ንጽህት ናትና
		ድንግል በክልኤ ንጽህት ናትና

አዳም ቃል ኪዳን መፈጸሚያው ሲደርስ
ላከው ገብርኤልን ወደ ቤተ መቅደስ
በእግዚአብሔር ሕሊና ተስላ የነበረች
ከሰማይ የመጣ ቃሉን ተቀበለች
			ዳግሚት ሰማይ አርያም  ሆነች
			ይደረግ ብላ በትህትና ተቀበለች

ማርያም ሆይ አትፍሪ ብሎ እያረጋጋት
ካንቺ የሚወለደው መድኃኒት ነው አላት
ወንድ ስለማላውቅ ይህ እንዴት ይሆናል
ብላ ጠየቀችው ድንግልን ደንቋታል
			ከሴቶች መሃል አንቺ ልዩ ነሽ
			በሕግ ሳይሆን በድንግልና ትጸንሻለሽ

ሕይወት ሊቀዳባት አድሯል በማህጸኗ
አይኖርም ከእንግዲህ የሄዋን መርገሟ
የሐዲሱ ኪዳን አዲስ ብሥራታችን
ምክንያት ድህነት አለች እናታችን
			ቃልህ ይፈጸም ይደረግ ብላ
			ተዓምር ተሰማ በኢየሩሳሌም ናዝሬት ገሊላ

እጅግ አስደመመን የገብርኤል ዜና
የነዘካርያስ ከቶ አይደለምና
ለተመረጠችው የደረሰው ብሥራት 
ዓለምን ከመሞት ከመርገሟ ዋጃት፡፡
				
		ንኢ ንኢ

ንኢ ንኢ ድንግል ማርያም
በሩ ተከፈተ ከደብረ ቁስቋም

ማነው የተከለው ይህንን መስቀል
ማነው የተከለው ይህንንስ ጦር

			እኩሉ ይስቃል እኩሉ ያለቅሳል
			በእለተ ዓርብ እንዲሁ ተደርጓል

እንዘን እንተክዝ እናልቅስ በጣም
ጊዜ ለንስሐ ወደፊት የለም

			የንስሐ ዘመን በቃ ተጨረሰ
			ሞትና መቃብር ጊዜአቸው ደረሰ

ንስሐ ብንገባ ፈጣሪን ብንፈራ
መች ይመጣ ነበር ይህ ሁሉ መከራ

			መስቀሉን አቁሞ አዋጅ ሲናገር
			እንዴት አንድ ሰሚ ይታጣል በሀገር

በረሃ ላይ ወድቆ ከመሆን አፈር
ይሻላል መውደቁ ከመስቀሉ ስር

			ይህ መስቀልና ጦር መን ያስተምሩናል
			ሞትና መቃብር ደረሰ ይለናል

ካታክልቱ ሁሉ ድንግል ማርያም
ፍሬዋን አፍርታ ሰጠች ለዓለም


ጽላት ዘሙሴ እፀ ጳጦስ ዘሲና

ጽላት ዘሙሴ እፀ ጳጦስ ዘሲና /2/
ጸናጽል ጸናጽል /4/  ጸናጽል ለአሮን ካህን /2/


	አልፌአለሁ እና እመቤቴ ያን ሁሉ መከራ
	ከኔ ጋር ስለሆንሽ እመቤቴ ስምሽን ስጠራ /2/
	በዚያ በጭንቅ ቀንድንግል	እጅግ በሚያስፈራ
	ማን ያድነኝ ነበር    ”   ”    	ስምሽን ባልጠራ
	በሞትና ሕይወት    ”   ”	  መካከል ብሆንም
	ተአምርሽ አነሳኝ     ”   ”	 ማርያም አልተውሽኝም
	

እጅግ የከበደ ነበር ያገኘኝ ፈተና
ታሪክ ሆኖ ቀረ እመቤቴ ባንቺ ዳንኩኝና /2/
ዙሪያው የሚያስፈራ	ድንግል	ጽኑ ነው ገድሉ
በዚያ የወደቁ 		”   ”	እንዴት ይተርፋሉ
ስምሽ ድጋፍ ሆኖ 	”   ”	ከስር ተነጠፈ
በሚያስደንቅ ምስጢር	”   ”	ሕይወቴ ተረፈ


			
		

በማህፀን ቅኔ
		በማህፀን ቅኔ ለማርያም ተሰማ
		በተራራማ ሀገር በኤፍሬም ከተማ 
		ዮሐንስ ይናገር በረሃ ያደገው
		ድንግል ስትናገር ምን እንዳዘለለው

የእናቱ ማህፀን የቅኔ ርስት ሆነች
ድንግል የአምላክ እናት ፊቱ ስለቆመች
በሀሴት ዘለለ ዘመረ በደስታ
ከድንግል ሲወጣ ታላቁ ሰላምታ
		
		በድንግል ማህፀን ስላየ ጌታውን
		ከመወለድ ቀድሞ ሰማነው መዝሙሩን
		ትንቢቱ ሲፈጸም በሆዷ ሲነግስ
		ሰገደ ለአምላኩ የስድስት ወር ጽንስ

ጀመረ ስብከቱን ገና ሳይወለድ
ተፈጥሮ መች ቻለ ነብዩን ለማገድ
አፉ ተከፈተ በታላቅ ምስጋና
በእናቱ ማህፀን ድምፁን አሰማና
		
		የዮሐንስ እናት ኤልሳቤጥ ገረማት
		ልጇ በማህጸን ቅኔ ሲቀኝባት
		ድምፅዋን ከፍ አረገች ዓለም እንዲሰማት 
		ሞላት መንፈስ ቅዱስ በመዝሙር በዜማ
ተባረኩኝ
		ተባረኩኝ ጠራኝ ጸሎትዋ
		ልሳለማት ልሂድ ከቤትዋ
ፍቅርዋ ልዩ ነው ደግነትዋ 
		እናቴ አርሴማ ሰማዕትዋ
የውስጥ ደዌውን ሕመሙን ደብቆ
ገስግሶ የመጣ ካለሽበት ዘልቆ
ድኖ ተመለሰ ዝናሽን አሰማ
ሰማዕቷ አናቴ እያለሽ አርሴማ
			እግሩ ያነከሰ ክንዱ የዛለበት
			ደስታ የራቀው ሰው ሕመም የጸናበት
			ልቡ የደከመ መንገድ የጠፋበት
			አፍሮ አይመለስም ደጅሽ የመጣለት
ላይድን መቼ መጣ ላይለቀው ችግሩ
አንቺስ መች ልትጠሪው ሲነሣ ካገሩ
አቤት ቃልኪዳንሽ እንዴት ይገለጻል
አምኖ የመጣ ሰው ድኖ ተመልሷል
			አንደበትን ሰጥቶኝ እመሰክራለሁ	
			በሶስት ፍሬ ቆሎ ስታድኚ እያየሁ
			ነግሬሽ ነበረ ችግሬን በሙሉ
			አላሳፈርሽኝም ተፈታልኝ ውሉ
ያን ሁሉ ቁልቁለት ያንን ሁሉ ጋራ 
እንዴት ልጓዝ ብዬ ስፈራ ስፈራ 
ድረሽልኝ ብዬ ላንቺ ስናገር 
እንደ እንቦሳ ጥጃ እዘለው ጀመር

ናና የምስጋና ጌታ
ናና የምስጋና ጌታ 


























ሆሳዕና
ሆሳዕና/3/ ለወልደ ዳዊት

		በአህያዋ ጀርባ አምላክ ቁጭ አለና
		አሳየ ለሕዝቡ ታላቁን ትህትና

እናቶች አባቶች ሕጻናት በሙሉ
ለአለም መድኃኒት ሆሳዕና በሉ 

		ቤተመቅደስ ገብቶ የአለሙ ዳኛ 
		ይውጣ ብሎ አዘዘ ሌባና ቀማኛ









ስብሐት ለአብ
ስብሐት ለአብ ስብሐት ለወልድ 
ስብሐት ለመንፈስ ቅዱስ

		ለአብ አና ለወልድ ለመንፈስ ቅዱስም
		ምስጋና ከማቅረብ ከቶ አንወሰንም /2/
		ዛሬም ወደፊትም ደግሞም ለዘላለም
አዝ . . . . . . .
		በዚህ በአላፊው በአሸናፊወ ዓለም
		የጠራ ይድናል የፈጣሪውን ስም /2/
		በእውነት ያለ ሐሰት ያለጥርጥር
አዝ . . . . . . . . 
		ከቶ መድኃኒቱን የሚጠላ የለም
		ኑሮአችን እንዲያምር  አንድነታችንም /2/
		ሊኖረን ይገባል ፍቅርና ሰላም
አዝ . . . . . . . . 
		አቤቱ አምላክ ሆይ እንለምንኻለን
		እንድትገኝልን በመካከላችን /2/
		ይኸው ተገኝተናል ሁለት ሦስት ሆነን
አዝ . . . . . . . .
		ያልከውን አስበህ እናንተ ሁላችሁ፣
		ሁለት ሦስት ሆናችሁ በስሜ ካላችሁ /2/
		እኔም እገኛለሁ በመካከላችሁ




		

		እኔስ በምግባሬ

እኔስ በምግባሬ ደካማ ሆኛለሁ /2/
እዘኝልኝ ድንግል እለምንሻለሁ
		ያንን የእሳት ባሕር እንዳላይ አደራ
		ድረሽልኝ ድንግል ስምሽን ስጠራ /2/
አዝ . . . . . . . . .
		የዳዊት መሰንቆ የኤልያስ መና
		የናሆም መድኃኒት ነይ በደመና /2/
አዝ . . . . . . .
		አንቺ ነሽ ጉልበቴ በደከመኝ ጊዜ
		የልቤ መጽናኛ ረዳት ምርኩዜ /2/
አዝ . . . . . . . 
		አፈሳለሁ እምባ በጣም ተጨንቄ
		እማጸንሻለሁ በደሌን አውቄ /2/
	










		እመቤቴ ልበል
እመቤቴ ልበል አይረሳሽም አፌ
አኖርሻለሁኝ በልቤ ላይ ጽፌ
የበረከት ንባብ ፊደሌ ነሽና
አነሳሳሻለሁ ዘወትር በምስጋና
		ከእናቴ ማህፀን ስወጣ ጀምሮ
		ማርያም ማርያም ሲባል
		ሰምቷል የኔ ጆሮ
		አውቀዋለሁና ከታናሽነቴ
		የከበረው ስምሽ ጽድቅ ሆነኝ ለቤቴ
	ልቤ ላይነቀል ከደጅሽ ተተክሎ
	እቀኔሽ ማኅሌት ሕይወቴ ተስሏል
	ፊቴ ተዘረጋሽ የክብር ድባቤ
	አለፈ ጨለማው ስምሽን አንግቤ
		አላቀርብም ባንቺ በፍታና ሐሩን
		ለክብር እሰጣለሁ ቅኔና መዝሙሩን
		ድል አድርጌአለሁ ታላቁን ዘመቻ
		ድብቅ ምስጢሬ ነሽ የጠላቴ መርቻ 
	አይለካም ፍቅርሽ በእንቁ በስፍር
	የዚህ ዓለም ክብር መጥቶ ቢደረደር
	መዓዛ ጣምሽን ያውቃል የቀመሰው
	ክብርና ሞገስሽ ጸጋንነው የሚያለብሰው
		ከእናቴ ማህፀን ስወጣ ጀምሮ
		ማርያም ማርያም ሲባል
		ሰምቷል የኔ ጆሮ
		አውቀዋለሁና ከታናሽነቴ
		የከበረው ስምሽ ጽድቅ ሆነኝ ለቤቴ
		እኔስ ተስፋ አልቆርጥም
		እኔስ ተስፋ አልቆርጥም ሁሌ እጠራሻለሁ /2/
		አማላጄ አንቺን ይዣለሁ
	አዛኝቱ አንቺን ይዣለሁ

ዙሪያዬ ሲጨልም ብርሃን ሆንሺኝ
ወዳጅም ሲከዳ አለሁ አለሁ አልሽኝ /2/
ሕይወቴን ከጥልቁ ማንመለሰው
ቀናቀና ያልኩት በምልጃሽ ነው /2/

		ሰናክሬም ሲፎክር ከቶ አልፈራም
		እናት አለኝና የምትራራ /2/
		በረከት አገኘሁ ፍጹም ሰላም
		ፍቅርሽ ስላገዘኝ ድንግል ማርያም /2/

አትውጣ አትትጋ ተው አትድከም
ድንግልን ይዣለሁ አልረታም /2/
በቃልህ ማኅሌት ተስፋ አድርጌ
ክብሬ ተቀየረ ማዕረጌ /2/

		ሰለሞን ላይፈታው የኔን ችግር
		መጣሁኝ ከደጅሽ ላንቺው ልናገር /2/
		ዘወትር የማዜመው ስለክብርሽ
		መልስ ሆነሽኝ ነው በኪዳንሽ /2/



	የመስቀሉ ፍቅር
የመስቀሉ ፍቅር ሲገባን /2/
እመቤታችን እንወዳታለን
የመስቀሉ ፍቅር የገባቸው /2/
እመቤታችን አለች ከጐናቸው /2/
	አባ ሕርያቆስ አባታችን
	የመስቀሉ ፍቅር ቢገባው
	ልቤአፈለቀ አለ መልካም ነገር
	ከእመቤቴ ጋራ ሲነጋገር
	ከድንግል ማርያም ጋር ሲነጋገር
		ነይ ነይ እምዬ ማርያም
		ነይ ነይ ቤዛዊት ዓለም
		የባለወልድ እናት የመድኃኔዓለም
ለመናኙ ጸሎት ልዩ ዕጣን
የዋሻው ሻማ ነሽ እመብርሃን
መዓዛሽ ሸተተኝ ከግሸን
ትናፍቂኛለሽ ምን ልሁን
ትርቢኝም አለሽ ምን ልሁን
አንድ ወልዳ ስሙን አበዛችው /2/
አንዱ ሀገር ስትሄድ አማኑኤል አለችው
	ዳዊት በመዝሙሩ ያነሳሻል
	የያዕቆብ ድንኳን ነሽ ይልሻል 
	የእግዚአብሔር ሀገር የሚሉሽ
	እመቤቴ ማርያም አንቺ ነሽ /2/
		ነይ ነይ እምዬ ማርያም
		ነይ ነይ ቤዛዊት ዓለም
		የባለወልድ እናት የመድኃኔዓለም
ቤተልሔም ስሄድ አይሻለሁ
ቀራንዮ ስሄድ አይሻለሁ
ፍጹም አትለይም ከልጅሽ
የአንቺስ ልዩ ነው ፍቅርሽ /2/ 
ነይ ነይ እምዬ ማርያም
ነይ ነይ ቤዛዊት ዓለም
የባለወልድ እናት የመድኃኔዓለም
በመከራ ጽና
በመከራ ጽና በፈተና ጽና 
ለጊዜው ነው እንጂ ሁሉም ያልፋልና
እዮብ ተጨነቀ በጣም ተማረረ
ከመከራው ብዛት ትዕግስትን ተማረ
ልጅ የሌለው ሆነ አጣ ንብረቱን
በመከራው ጸና አልካደም አምላኩን 
መፈተን መልካም ነው ያነጥራል እንደወርቅ
በመጨረሻው ቀን በክብር እንድትደምቅ
አንዱን ሳትወጣ ሌላ ቢያጋጥምህ 
በሕይወትህ ዘመን ፈተና ቢያጠቃህ 
ከአምላክህ ተስማማ እራስህን አዋርድ
በቃሉ ተማር እንደ ፈቃዱ ሂድ
ዋጋ ከአምላክ ዘንድ በሰማይ አለና
በርታ ክርስቲያን ሆይ በፈተና ጽና




እመቤቴ ማርያም
እመቤቴ ማርያም እለምንሻለሁ
በለቅሶ በዋይታ ፊትሽ ወድቄያለሁ
እመቤቴ ስሚኝ ተማጽኜሻለሁ /2/

ሀዘኔን ጭንቀቴን ለማን አዋያለሁ
ችግሬን ጉዳቴን ለማን እነግራለሁ
እመቤቴ ስሜኝ ተማጽኜሻለሁ/2/

ሀዘኑ በዛብኝ ፈተናው ከበደኝ
እንደምን ልቻለው እኔስ ደካማ ነኝ
የአማኑኤል እናት ፈጥነሽ ድረሽልኝ/2/

በጣም ተንገዳገድኩ ልወድቅ ነው እኔ 
እመአምላክ ደግፊኝ ቁሚልኝ ከጐኔ
ምንም አጋር የለኝ ካንቺ በቀር ለኔ /2/




ልመናዬን ስማኝ
ልመናዬን ስማኝ ቃሌንም አድምጠኝ
እውነተኛው አምላክ ሰላምህን ሥጠኝ
ክርስቲያኖች ሁሉ ትዕዛዙን አክብሩ
ምሥጋናን አቅርቡ ሥገዱ ዘምሩ
የጌታን አመጣጥ ለአለም ንገሩ
ደቀመዛሙርቱ ወንጌል አሥተምሩ 
በመልካም የሚሄድ ጽድቅን የሚሠራ 
የፈጣሪውን ሥም በከንቱ የማይጠራ 
ይጐበኛልና በሰማዩም ሥፍራ 
በቀኝ ይቀመጣል ከቅዱሣን ጋራ
ሥለጠላቶቼ በጽድቅህ ምራኝ
በስልጣን ከበውኝ ተሰለፉብኝ
መሀሪ ይቅር ባይ መጠጊያ ሁነኝ
አንተ በቸርነት ይቅርታን ስጠኝ

ተወልዳለችና
ተወልዳለችና የጌታ እናት የእኛ መድኃኒት
እናመስግናት እናወድሳት እንውደዳት /2/
የአዳምን ሕይወት
አዳም ሲሰደድ ከጥንት ርስቱ 
ፊቱን ሸፈነው በጭንቀት ፍርሃቱ
እያለቀሰ ገነትን ሲያጣ
ተስፋ የሆነሽ የመዳን ዕጣ
ሊባኖስ ተራራ ተሰማ ዜና
በብስራት ወለዱሽ ኢያቄም ወሐና
ፋራን የተባልሽ ቅድስት ተራራ
ባንቺ መወለድ አለሙ ሁሉ በራ
የልደትሽ ቀን ልደታችን ነው 
ባንቺ ነውና ልጅ የተባልነው
ዳግማዊት ሔዋን ምክንያተ ድህነት
ልደቷን ሰማን በቅድስት ዕለት


	ለጥያቄ መልስ ስላጣሁ
	ለጥያቄ መልስ ስላጣሁ 
	መጣሁ ከደጅሽ ሱባዔ ገባሁ
	ማናፍሮ ያውቃል ባንቺ ለምኖ
	በኪዳንኪ ተማህፀኖ
የነፍሴ ረፍቷ ታዛ መጠጊያ
ካንቺ ተገኝቷል የሞቴ መውጊያ
በሰላምታሽ ድምጽ ተባርኳል ቤቴ
የጌታዬ እናት ለእኔም እናቴ
ማርያም ኩኒ ለሕይወትየ ሕዝበኩሉ
እስመተማኅፀኩአንሰ ተማህፀኖ
ለስዕልኪ ስዕለአድኖ ንሰግድለኪ
	ቀንን ስናፍቅ በሌሊት ሆኜ
	አላተረፍኩም በሰው ታምኜ
	ቁልፉ ልጅሽ ነው ለቋጠሮዬ
	አሳስበሽልኝ አልፏል ስቃዬ
	ኪዳነምህረት ኲኒ ለልቦናዬ ብርሃኑ
	እስመተማህፀኩ አንሰ ተማህፀኖ
	ለስዕልኪ ስዕለአድኖ ንሰግድለኪ
ጉልበቴ ዝሎ ቀልዬ ሳለሁ
በኪዳን ጥላሽ ተስፋ አግኝቻለሁ
ደጅሽ መጥቼ ኃይሌ ታደሰ
ያሳዳጆቼ ምክር ፈረሰ
ወላዲተ አምላክ ኲኒ ለእርቃንየ ክዳኑ
እስመተማህፀንኩ አንሰ ተማህፀኖ
ለስዕልኪ ስዕለአድኖ ንሰግድለኪ
	የዝናቡ ምንጭ ፈጣን ደመና
	ከሴቶች ሁሉ ክብርሽ ገናና
	አንድያ ልጅሽ ወይን አድርጐኛል
	ከትላንት ይልቅ ዛሬ ባርኮኛል 
	ለጥያቄ መልስ ስላጣሁ 
	መጣሁ ከደጅሽ ሱባዔ ገባሁ
	ማናፍሮ ያውቃል ባንቺ ለምኖ
	በኪዳንኪ ተማህፀኖ


	ዘርዓ ብሩክ
	ዘርዓ ብሩክ /2/
	ባለ 12 ክንፍ ምድራዊ መልአክ
ማርያም ሞገሳና ደመ ክርስቶስ
በእውነት ተሰጣቸው ጸጋ ክርስቶስ
ጸጋ ኢየሱስ ዘርዓ ብሩክ
ኢትዮጵያዊው ቅዱስ ምድራዊ መልአክ
	ዓይኖቹ ታወሩ በሰባት ዓመቱ
	የዚህን ዓለም ክፋት ፍጹም በመጥላት
	በአስራ ሁለት ዓመቱ ዓይኑን ቢያበራለት
	ተጋድሎን ጀመረ ሳለ በልጅነት
እውቀት ገለጸለት ጵጵስናም ሾመው
ዘርዓ ብሩክ ብሎ አምላኩ አከበረው
እግዚአብሔር አደለው 12 ክንፍ
ፈጥኖ የሚደርስበት ከጽንፍ እስከ ጽንፍ
	መጻሕፉን ጠበቀች ግዮን ቃሉን ሰምታ
	የዘርዓ ብሩክን ፍጹም እምነት አይታ
	ወንጌል በማስተማር ብዙ የደከመ
	ኢትዮጵያዊ ፀሐይ ፀሐይን ያቆመ
ስጋን በሚያስጨንቅ በታላቅ ትጋት
የኢትዮጵያን ሕዝቦች ካልማርክ በማለት
ጸለየ አለቀሰ ስለእናት ሀገሩ
የሚያስደነግጠው በፀጋው በክብሩ
	ቸሩ መድኃኔዓለም አምላከ ቅዱሳን
	ስለ ወዳጆቹ ኃጥአንን የሚምር
	ነፍሳት ነጻ ይውጡ ሲኦልም ትበርበር
	እኛንም ያድለን የጻድቁን ፍቅር		
		

		የዕለት የዓመት

		ኑ እናመስግን ከልባችን
		የሰማዩን አባታችን
		ለዚህ ዕለት ለዚህ ዓመት ያደረሰን ሁላችን /2/

የዕለት የዓመት የዘመናት ጌታ
ለዚህ ካደረስከኝ ዘመኔን ሳትገታ
አቀርብልሃለሁ የክብር ሰላምታ /2/
		
		የሰው ልጆች ዕድሜ ጥንቱም ሲጀምር
		ምን ቢበዛ ቢወርድ ቢበዛ ቢጨመር
		አንድ ቀን አይሞላም እንዳንተ አቆጣጠር

እጅግ አቀንቃለሁ አምላኬ የአንተን ጥበብ
ምድርን በአበባ ሰማይን በኮከብ
እንዳሸበረከው አስተውዬ ሳስብ /2/
		
		ስለዚህ አምላክ ሆይ ክቡር ነህ ቅዱስ ነህ
		ወዳንተ እንዲመጣ ቀን የሰጠኸው ሰው
		ደካማ ነው እና ሰው ዕድሜ ከራቀው /2/






		አምላክ ሰው ሆነ

አምላክ ሰው ሆነ
ሰው አምላክ ሆነ 
በድንግል ማርያም ተከናወነ

			የአብ ሙሽራ የወልድ እናቱ
			የመንፈስ ቅዱስ ጽርሐ ቤቱ
			በሰማይ ሆኖ አብ አጸናሽ
			ወልድም ለራሱ ቤት አረገሽ
			መንፈስ ቅዱስ ነው የጸለለሽ

ከሦስቱ አካል ወልድ አንዱ አካል
መጣ ወረደ በገባው ቃል
ተፀንሶ ሳለ ወልድ ከእናቱ 
አልተነጠለም ከሦስትነቱ
ታምራት አድርጓል ድውይ ፈውሷል በአምላክነቱ

			ይህን ድንቅ ምሥጢር በሉ ግሩም
			ምስጋና አቅርቡ ለዘለዓለም
			በስነፍጥረት ይታወቃል
			የአለም ፈጣሪ እግዚአብሔር ቃል
			ደስ ይበላችሁ ደስ ይበለን በሉ እልል



የደናግል መመኪያ
የአዋጅ ነጋሪው ቃል በበረሃ አየለ
የእግዚአብሔርን መንገድ አስተካክሉ እያለ
ምስክርነቱ ዮሐንስ ካስረዳን
ልባችን ለጌታ መልካም መንገድ ይሁን

		የደናግል መመኪያ የነቢያት ገዳም
		ዓውደ ዓመቱን ባርኪልን ድንግል ማርያም 
		የደናግል መመኪያ የነቢያት ገዳም
		ኢትዮጵያን ባርኪልን ድንግል ማርያም

ተራራው ዝቅ ይበል ጠማማውም ይቅና
ካልተስተካከለ መንገድ የለምና
የእግዚአብሔርን መንገድ እንጥረግ ሁላችን
ማለፊያ እንዲሆነን ለመጪው ጊዜያችን

		ክፋትን ተንኮልን ከልባችን ይጥፋ
		ጽድቅና ርህራሄ በኛ ላይ ይስፋፋ
		ሥጋና ደምህን በክብር አግኝተናል
		ሕይወት እንዲሆን አምላክ ተማጽነናል

ሁለት ልብሶች ያሉት ከማብዛት ልብስን
ለሌላው ያድለው ሁለተኛውን
ከበደላቸንም አንጻን አደራህን 
በክፉ እንዳንጠፋ እኛ ባሮችህ 

ፍጥረት ሁሉ
ፍጥረት ሁሉ ለአምላክ እናት ክብርን ይስጥ
ግሩም ፍቅሯ ክብሯ ለአለም ይገለጥ
ቅድስናዋን አንደበትም ይናገር
ትህትናዋን ይመስክር /2/

		ክብርት ናት ከሴቶች የከበረች
		የተዋበች የሰለሞን አክሊል ነች
		የአሮን በትር ጣፋጭ የገነት ፍሬ
		ሞገሴ ናትና ክብሬ /2/

ለድንግል ስም ስለክብሯ ዘምሩ
መመረጧን ለአህዛብ ንገሩ
ጉልበትም ሁሉ በልጇ ፊት ይንበርከክ
በምልጃዋም እንዲባረክ /2/
	
		ብርሃን ነች የብርሃን መገኛ
		የአዳም ተስፋ የሰው ልጆች መዳኛ
		ስሟ ጣፋጭ ነው ያዘኑትም መጽናኛ
		ፍቅርን ወልዳለችና /2/

ፈልጉት ተቀኙለት ምስጋና
በመሰንቆ ዘምሩ በበገና
ጣሟን ቀምሰናል ብለናል እናታችን
አክሊልና ውበታችን /2/
			




	ስለእኛ ብሎ 

ስለእኛ ብሎ ልጅሽ ተሰቅሎ

ልብሽ በሐዘን ተወግቶ ቆስሎ /2/

ከመስቀሉ ላይ አውርደውት

በአንቺው ደረት ላይ ደግፈው

ዮሴፍ ኒቆዲሞስ ገንዘውት

ያለቀሽው የእንባ ብዛት 

ይጠብልን የእኛን ኃጢአት 









ኪዳነምህረት እናቴ
ኪዳነምህረት እናቴ 
ምስጢረኛዬ ጓዳዬ 
የጐደለኝን ታውቂያለሽ
ከአፌ ሳይወጣ ሳልነግርሽ /2/
አልፏል መናኛው ኑሮ 
ምልጃሽ ውሃውን ቀይሮ
መልካሙ ወይን ደረሰ 
እንባዬ ባንቺ ታበሰ /2/
ልዘምር ልቁም ከፊትሽ
ልምጣ ልንበርከክ ለክብርሽ
ብርቅ ከሃገር ከቤቴ
ከቶ አልረሳሽም እናቴ /2/
አልልም መቼ ነው ቀኑ
የኔ መጐብኛ ቀኑ
እንደሚፈጸም አምናለሁ
ሁሉንም በጊዜው አያለሁ /2/
የልቤን ችግር ላዋይሽ
ከስዕልሽ ፊት ቆሜ
እንባዬ ቀድሞ ዝም አልኩኝ
ሳልነግርሽ ስለምታውቂኝ. . ..


		በጌቴ ሴማኒ
በጌቴሴማኔ በአትክልቱ ቦታ/2/
ለኛ ሲል ጌታችን በዓለም ተንገላታ/2/
አዳምና ሔዋን ባጠፉት ጥፋት /2/
ለኛም ደረሰብን የዘላለም ሞት /2/
መስቀል ተሸክሞ ሲወጣ ተራራ/2/
ይገርፉት ነበረ ሁሉም በየተራ /2/
ተጠማሁ /2/ ተጠማሁ ሲላቸው /2/
ሆምጣጤ አመጡለት ከሐሞት ቀላቅለው/2/
ድንግል አልቻለችም እንባዋን ልትገታ /2/
እያየች በመስቀል ልጇ ሲንገላታ /2/
በአምላክነቱ ሳይፈርድባቸው /2/
እንዲህ ሲል ጸለየ አባት ሆይ ማራቸው /2/
በረቂቅ ሥልጣኑ ሁሉን የፈጠረ/2/
በሰው ልጅ ተገርፎ ሞተ ተቀበረ /2/






እናት አለኝ
		እናት አለኝ እኔስ እናት አለኝ /2/
		ሲጨንቀን ሲጠበኝ የምታጽናናኝ
		እናት አለኝ እኔስ እናት አለኝ

የተቀኘላት እዝራ በመሰንቆ
እናትነቷን ንጽህናዋን አውቆ
ያመሰገናት ዳዊት በበገና
አትለየኝም እናቴ ናትና 

		ሳዝን ስተክዝ ወድቄ ከፊቷ
		አቅፋ አጽናናችን እኔን ከደረቷ
		ታማልዳለች ዛሬም ለኃጥአን
		ትማጸናለችበእንባ ዘወትር ልጇን

የአዳም ተስፋ ናት ድንግል እናታችን 
መርጦ ያደረባት ክርስቶስ ጌታችን
ታማልዳለች ዛሬም ለዘለዓለም
የአምላክ እናት ናት የፍጥረታት ሰላም 
