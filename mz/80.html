<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ኪዳነ ምህረት
ኪዳነምህረት እመቤት/2/
ነይልን /2/ ካለንበት
	ከሰማያት በላይ ካለው ከማደሪያሽ /2/
	ዝማሬ ከሞላው ከዘላለም ቤትሽ
	የምድር ፍጥረታት ማርያም ማርያም ሲሉሽ /2/
	የቃል እናት እመቤት ነይ በሰረገላሽ /2/
ከፀጥታ ወደብ ከፍቅር አውድማ /2/
ከሰላሙ መንደር ከእውነት ከተማ
ሰዓሊለነ ቅድስት ውዳሴሽ ሴሰማ /2/
ከሚካኤል ከገብርኤል ጋር  ነይልን ከራማ /2/
	ዘርፋፋው ቀሚስሽ ይውረድ ከሰማያት /2/
	ዕንባችን ይታበስ በአንቺ አማላጅነት
	የጽዮን ዝማሬ ተሞላ ነፍሳችን /2/
	ንዒ /3/ እንበል እንደአባቶቻችን /2/
ፍጥረታት ሊድኑ በአማላጅነትሽ /2/
የዘላለም ኪዳን አማኑኤል ሰጠሽ
ትውልድ ይህን አምኖ ብጽዕት ይሉሻል /2/
እናቴ መመኪያዬ ምርኩዜ ሆነሻል /2/
	የልብን ሲያዋዩሽ ሰምተሽ ዝም አትይም /2/
	ችግረኛን አይቶ ልብሽ አይጨክንም
	ከዓይን ጥቅሻ ፈጥነሽ ትደርሽለታለሽ /2/
	ከሐዘን ከመከራ ታሳርፊዋለሽ /2/
