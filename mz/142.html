<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ከናዝራዊ ልጅሽ
ከናዝራዊ ልጅሽ ዘንድ ይቅርታን ለምኚ
የሰላም እመቤት ነሽ የሰላም አስገኚ
እመቤቴ ስንልሽ ከኛ ጋራ ሁኚ /2/

	ልጅሽ ስለሆነ ሊቀ ካህናት
	ኃጣንን የሚምር አዛኝ ለፍጥረት
	ለምኚ እንልሻለን ቀንና ለሊት /2/

መተከዜ ላንቺ መቼ ይደበቃል
ችግሬን ሳልነግርሽ ፈጥኖ ይገባሻል
ድንግል ሆይ ተቀበይኝ ልቤ ይናፍቅሻል /2/

	እኔ ኃጢአተኛ ነኝ ቅድስት ነሽ አንቺ
	በታላቅ ትህትና እኔን ተመልከቺ
	የልመናዬን ነገር ስሚኝ ሳትሰለቺ /2/

አለም ያላወቀሽ ትልቅ ስጦታዬ
ወርቅ የማይተምንሽ ገንዘብ መመኪዬ
እመቤቴ አንቺ ነሽ ቤቴ ማረፊያዬ/2/ 