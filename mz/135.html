<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿በፍቅር ተስቦ ወረደ ለእኛ ሲል
የፍቅሩን ፍጻሜ ገለጸ በመስቀል
ለእኛ ያላረገው ከቶ ምን አለና
አፋችን ዝም አይበል እናቅርብ ምስጋና

ደስ ይበለን ሰማያትን ቀዶ
ደስ ይበለን ታላቁ አባታችን
ደስ ይበለን የዘመናት ንጉስ
ደስ ይበለን ኢየሱስ ጌታችን
ደስ ይበለን የኤፍራታው ሕጻን 
ደስ ይበለን በዳዊት ከተማ
ደስ ይበለን ተወልዶ ማደሩን
ደስ ይበለን ምስራች ተሰማ

እንዳንተ ያለ በኃጢአት ውስጥ ወድቀን
እንዳንተ ያለ ስንኖር ተጎሳቁለን
እንዳንተ ያለ አምላክ የእኔ ጌታ
እንዳንተ ያለ ከሞት ውስጥ አዳንከን
እንዳንተ ያለ ዝናውን አውሩ
እንዳንተ ያለ ለአሕዛብ ሁሉ
እንዳንተ ያለ እንደእግዚአብሔር ያለ 
እንዳንተ ያለ ማንም የለም በሉ

ደስ ይበለን ወረደ ወደ ምድር
ደስ ይበለን ሰላሙን ሊሰጠን 
ደስ ይበለን ሰላም ለእናንተ ይሁን
ደስ ይበለን ብሎ ሰበከልን 
ደስ ይበለን በመስቀል ተሰቅሎ
ደስ ይበለን እኛን የተቤዥን 
ደስ ይበለን ከሲዖን እስራት
ደስ ይበለን በፍቅሩ የፈታን

ሃሌ ሉያ ምስጋና በሰማይ
ሃሌ ሉያ ምስጋና በምድር
ሃሌ ሉያ ሁሉን ቻይ ለሆነው
ሃሌ ሉያ ለቸሩ እግዚአብሔር
ሃሌ ሉያ ሃሌ ሉያ ለእርሱ
ሃሌ ሉያ ለነፍሳችን ጌታ
ሃሌ ሉያ ዝማሬን እናቅርብ
ሃሌ ሉያ ከጠዋት እስከ ማታ