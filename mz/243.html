<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ይበራል በክንፉ
ይበራል በክንፉ ምልጃውም ፈጣን ነው
የአምላክ ስም አለበት ስሙ ሚካኤል ነው
ያሳደኝ መልአክ ዛሬም ከኔ ጋር ነው
	ከፊቴ ቀደመ ደመና ዘርግቶ
	እንዳልደናቀፍ ጉድባዎቼን ሞልቶ
	ዛሬ ካለሁበት ብርቱ ጉልበት ሆነኝ	
	ሰው ለመባል በቃሁ ሚካኤል ደግፎን
በእናት እቅፍ ገብቼ መቅደሱ
አለሁ እስከዛሬ አጥሮኝ በመንፈሱ
የሕይወቴን ሰልፎች አለፍኩኝ ከሱ ጋር
ተጽፏል በልቤ የሚካኤል ስራ
	በዙራያዬ ተክሎ የእሳት ምሶሶውን
	ጽድቅ እየመገበ አሳደገኝ ልጁን
	የአምላኬን ምስጋና ዘወትር እያስጠናኝ
	እርሱ ነው ሚካኤል በመዝሙር የሞላኝ
ፊት ለፊት ተተክሎ ከታናሿ መንደር
ይሰማኝ ነበረ ቅኔው ሲደረደር
ይወስደኛል ደጁ እየቀሰቀሰ
ታላቁን በረከት በውስጤ አፈሰሰ
	ሴኬምን እንዳላይ ክንፎቹን ጋረደኝ
	መራኝ ወደ ሕይወት መዳኔን ወደደ
	የሙአብን ቋንቋ ከአፌ ላይ አጥፍቶ
	በጸጋው ቃል ቃኘኝ በበረከት ሞልቶ