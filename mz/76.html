<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ኦ ሥሉስ ቅዱስ ተመስገን /2/
ዓለማትን የፈጠርህ እግዚአብሔር ተመስገን

	አዳም ሳይፈጠር በዙፋንህ ነበርክ
	በአንድነት ሦስትነት እየተመሰገንክ
	መላእክትን ፈጠርክ ስምህን ሊጠሩ
	በምስጋና ጸንተው ካንተ ጋር ሊኖሩ /2/

የሰውን ልጅ ፈጠርክ ክብርህን እንዲወርስ
አንተን በማመስገን ሕይወቱ እንዲቀደስ
እኛም ልንጠራህ ባይገባን እንኳን
ለምስጋና ቆመን ደጅህን አንኳኳን /2/

	የዓለም ሁሉ ንጉስ የዓለሙ ፈጣሪ
	ፍጥረትን በሙሉ አውሎ አሳዳሪ
	ሥላሴን ላወድስ ሥሉስ ቅዱስ ልበል
	በዓለም ከመክበር በቤታችሁ ልጣል /2/

ዮርዳኖስን ልሁን ሥላሴን ልያቸው
በአንድነት ሦስትነት ቅዱስ ልበላቸው
ትባረክ ትቀደስ ነፍሴ በሥላሴ
በአባቶቼ አምላክ በአብርሃም በሙሴ /2/