<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ወደ ማደሪያው ገብቼ ልስገድ ለእግዚአብሔር 
ምስጋናንም ላቅርብ ስለስሙ ክብር

አድርጎልኛልና አመሰግነዋለሁ
በአፀደ መቅደሱም እሰግድለታለሁ
በፊቱ ለመቆም ማልጄ እነሳለሁ/2/

በመከራዬ ቀን ሆኖኛል መከታ
ቤቱ ተገኝቼ በፍጹም ደስታ
የከንፈሬን ፍሬ ልሰዋ በእልልታ/2/

አሥር አውታር ባለው በበገና
በመላእክቱ ፊቱ ለማቅረብ ምስጋና
የአፌንም ነገር ሰምተኸኛልና /2/

ለስሙ ልንበርከክ ለእርሱ እንደሚገባ
ስእለቴን ልፈጽም ላቅርብለት መባ
ወደ አደባባዩ በምስጋና ልግባ /2/

አሸበሽባለሁ ድምጼን አሰምቼ
በቤተ መቅደሱ ሌሊት ተገኝቼ
እንደካህናቱ እጆቼን ዘርግቼ /2/