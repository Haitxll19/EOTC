<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>
    <title>
        7 - አድኚኝ እናቴ
    </title>
    <lyrics>
አድኚኝ እናቴ ከሥጋ ፈተና
ሥጋዬ ከኃጢአት ከቶ አልራቀምና
ሸክሜ የከበደኝ ብቸኛ ሆኛለሁ 
አትለይኝ ድንግል አደራ እልሻለሁ (2)
	የአማኑኤል እናት የተዋህዶ አክሊል
	አትጥፊ ከመሐል እንድትሆኚን ኃይል
	ምንም ቢበዛብሽ የእኛ ጉስቁልና
	ከእኛ ጋራ ከሆንሽ አለን ቅድስና (2)
ተስፋዬ ነሽና እመካብሻለሁ
ግራቀኝም አልል ምርኮኛሽ ሆኛለሁ
ስቅበዘበዝ አይቶ ተስፋ የሰጠኝ
እግዚአብሔር ይመስገን ከአንቺ ያስጠጋኝ (2) 
	በሥጋ ደክሜ በነፍሴ እንዳልጠፋ
	እማፀንሻለሁ ድንግል የእኔ ተስፋ
	የመንግሥቱ ወራሽ እንድሆን አድርጊኝ
	መልካም ሥራ መስራት እኔን አስተምሪኝ (2)
አንቺ የሌለሽበት ጉባዔው ባዶነው
በቁም የደረቀ ሕይወት የተለየው
ከመሐከል ገብተሽ ሙይ የጐደለውን
ሠርጉ ተደግሷል ጐብኚልን ጓዳውን
        
    </lyrics>