<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ያዳንከን አምላክ
ያዳንከን አምላክ ተመስገን /2/
እስከሞት ድረስ ወደድከን
እኛ ጠላቶችህ ሳለን
	ቀራኒዮ መድኃኒት ኢየሱስ
	ንጉሠ ነገሥት ክርስቶስ
	ነፍሴን ናፈቀች አንተን ብላ
	አምላኬ ማን ነው ከአንተ ሌላ
መርከቤ አንተ ነህ መድኃኒቴ 
ሞገድ የማያፈርሰው ቤቴ
ምንም ብዋረድ ብቆሽሽም
ፍቅርህን ከእኔ አታሸሽም
	ዕጣን ነህ አንተ ምዑዝ ሽቶ
	ልቤ ቃተተ አንተን ሽቶ
	አምደ ሃይማኖት መሠረት
	ሞት ተሸንፏል በአንተ ሞት
ፍቅር ሳበችህ ከሰማይ
ሰው ሆነህ ታየህ በምድር ላይ
ውድህ እስከ ሞት ደርሷልና
መቃብር ገባህ በትህትና
	ስምህ እንደ ማር ጣፈጠኝ
	ልቤን መስቀልህ መሰጠኝ
	ከእናት ልጅ በላይ ውዴ ነህ
	ተማርኬያለሁ በፍቅርህ