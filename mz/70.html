<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿እመአምላክ ሙሽራ ነሽ
እመአምላክ ሙሽራ ነሽ /2/
ለቃል ማደሪያ ለመሆን የበቃሽ ኧኸ ኧኸ ኧኸ
	12 ዓመት ቤተ መቅደስ የኖርሽ
	የመመረጥ ጸጋ ከጌታ ያገኘሽ
	አምላካዊ ምስጢር እጹብ ድንቅ ዜና
	ከሰማይ መጣልሽ አቋርጦ ደመና
በ6ኛው ወር ተልኮ ገብርኤል
ቤተመቅደስ መጣ ሊያበስራት ለድንግል
በልዩ ሰላምታ ሰላም ለኪ ያለሽ
የክርስቶስ እናት ድንግል ደስ ይበልሽ
	መላዕክት በሰማይ ያመሰግኑሻል
	ክብር ለአምላክ አናት ይድረስሽ ይሉሻል
	በማህፀንሽ ሲያድር የሠራዊት ጌታ
	ለመሆን ተመረጥሽ የአምላክ ቅዱስ ቦታ
የፈጣሪ እናት መሆንሽን ተረድቶ
ሰላም ላንቺ ይሁን አለሽ እጅ ነስቶ
ከፍጡራን ሁሉ አንቺ ስለከበርሽ
ገብርኤል ተልኮ ደስታን አበሰረሽ
	ምንኛ ድንቅ ነው ድንግል ያንቺ ብስራት
	ጌታን ትወልጃለሽ የሚል ቃልን መስማት
	ይሁንልኝ ብለሽ ቃሉን የተቀበልሽ
	ድንግል ሆይ እናቴ እጅግ ልዩ እኮ ነሽ
ንጽሕት ሙሽራ ጌታ ያደረብሽ
ድንግል በእኛም ይድረስ ጸጋ በረከትሽ
ማንም አልታደለ ከፍጡር እንደርሷ
እኛንም ይጎብኘን ቅዱሱ መንፈሷ
