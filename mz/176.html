<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿አስፈሪ ነበልባል
አስፈሪ ነበልባል ሁሉንም አልፌ
ይኸው በአምላኬ ቆምኩኝ ተደግፌ
ምስጋና አቀርባለሁ ሁሉን ቻይ ለሆነው
እንድዘምርለት ልቤን ለከፈተው

	ለሰው ያልነገርኩት ከልቤ የቀረ
	ያሳለፍኩት ስቃይ መከራ ነበረ
	ወደ አንተ አልቅሼ ፈታህልኝ አምላክ
	አይተህ ችላ አላልከኝ በባሪያህ አልጨከንክ

አምላክህ የታለ ሲሉኝ ጠላቶቼ
አጥምደው ይዘውን እጃቸው ገብቼ
ሐዘን ነፍሴን ከቧት መድረሻ ጠፍቶኝ
ፈጥነህ ደረስክና ከሞት አዳንከኝ

	ከእንግዲህ ወዲህ እኔ ተስፋ አልቆርጥም
	ሥራህን አይቼ ከቶ አልናወጥም
	ወድቄ እንደማልቀር አስተምረኸኛል
	ወጥመዱን ሰባብረህ ለዚህ አብቅተኸኛል