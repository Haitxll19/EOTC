<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ትምክህትሽ የታለሽ ሲሉኝ
ትምክህትሽ የታለሽ ሲሉኝ
አማላጅ የታለሽ ሲሉኝ
ድረሽ እናቴ እንዳላፍር
በምልጃሽ ድኜ ልመስክር
	ለዓለም የማልነግረው የምነግርሽ አለኝ
	ምስጢር ያደረኩት በልቤ የቀረኝ
	የቆሰለች ነፍሴ ባንቺ ትፈወስ
	በረከትሽ በዝታ በልቤ ትፍሰስ

በረድኤትሽ ጋርደሽ ከሞት አድኚኝ
የንስሐን እድሜ ድንግል አሰጭኝ
በምድርም በሰማይ ስንቅ አድርጌሻለሁ
የድህነቴ ወራት አንቺ ነሽ ብያለሁ

	መውደቄ ተረስቶ አዲስ ሰው ሆኛለሁ
	ስምሽን ጠርቼ ባንቺ ለምልሜአለሁ
	ምስክር ነኝ ላንቺ ለአለም በሙሉ
	ከእግርሽ ስር ይወድቃል የናቀሽ በሙሉ

ውጣ ውረድ በዝቶ ስጨነቅ በምድር
ተስፋ መጠጊያ ነሽ ድንግል የኔ ክብር
የአለምን ፈተና ፈለፍኩ እንደዋዛ
አልጐደለብኝም ነፍሴ አንቺን ይዛ