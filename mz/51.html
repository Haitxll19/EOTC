<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿የቀደሙት አባቶች
የቀደሙት አባቶች ምሳሌ ያጡልሽ
ቢበዛላቸው ኑው በልባቸው ፍቅርሽ
እኛም እንጮኻለን በኤፍሬም ውዳሴ 
በአባ ሕርያቆስ ጥዑመ ቅዳሴ

	ታቅፈናል በክንድሽ ለዘለዓለም ልጆችሽ ነንና
	ዘመርን በደስታ ስለፍቅርሽ አንስተን በገና
	ሐመልማለ ሲና ተአምራዊት ደስታን ያየንብሽ
	ደስ አላት ነፍሳችን ተደግፋ ቆማ በኪዳንሽ

በቀንና ሌሊት በምስጋና እጠራሻለን
ቆመናል ማኅሌት ከመቅደስሽ በፍቅርሽ ተማርከን
በረከትሽ ናፍቆን እጃችንን አነሳን ወደአንቺ 
በእናትነትሽ ልጆችሽን ድንግል ተመልከቺ

	የእውቀት በር ነሽ ፊደላችን የምንማርብሽ
	የአበው ውዳሴ ሞገሳቸው ዘወትር የሚያነሱሽ
	ፅድቅን ተምረናል ከሕይወትሽ ግሩም ትህትና
	አግኝተናል ከአንቺ በረከት የሰማዩን መና

የሕይወታችን ሰላም ምርኩዛችን የደስታ ምንጭ ነሽ
የማትጠፊ ፋና የገነት በር መሰላል አንቺ ነሽ
በስምሽ ተማጽነን የጐደለን አንዳች የለምና
ላንለይ ከደጅሽ ተሰበሰብን ቆምን ለምስጋና