<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ኃይልን በሚሰጠኝ
ኃይልን በሚሰጠኝ በክርስቶስ ሁሉን እችላለሁ /2/
መከራም ቢገጥመኝ ለበጐነው ብዬ አልፋለሁ
	በሠንሰለት አስረው በወህኒ ቢጥሉኝ
	መከራን አብዝተው እጅግ ቢያስጨንቁኝ
	ለበጐነው ብዬ ተስፋ አድርጌዋለሁ
	ይሁን አንተ ያለከው እገዛልሃለሁ

ትናንትናም ዛሬም አንተ ያው አንተ ነህ
ፍቅርህ አይቀየር ወረትም የለብህ
ስምህን መጥራቴ ሞገስ ሆኖልኛል
ጠላቴ ቢፎክር መቼ ያሸንፈኛል

	በመከራው ጽናት ጉልበቴ ደከመ
	ትካዜ ከቦኛል ተስፋዬም ጨለመ
	ነገር ቢሆን ባይሆን አንተን እንዳከብር
	አድለኝ በጸጋ ጌታ ያንተን ፍቅር

ከሀገር ወጥቼ በዱር መሰደዴ
ከባዕዳን አገር ርቴ መሄዴ
ለበጐ ነውና መቼ ይከፋኛል
ፈጽሞ እንዳልጠፋ ክንድህ ይይዘኛል