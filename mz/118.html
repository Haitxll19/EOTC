<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿የያሬድ ውብ ዜማ
	
የያሬድ ውብ ዜማ ድንግል እመቤቴ ስጦታዬ ነሽ
በምን አንደበቴ እንዴትስ ባለቃል ማርያም ልበልሽ

	ምድርና ሰማዩ ተአምርሽን ይንገሩ
	ፍጥረታት በሙሉ ስለአንቺ ይመስክሩ
	ተነግሮ የማያልቅ ድንቅ ነው ስራሽ
	ድንግል ሆይ እናቴ አምሳያ የለሽ
	ማርያም ድንግል እረዳቴ
	የምትደርሺልኝ ነይ ስልሽ በጭንቀቴ
	ተአምርሽንም በዓይኔ አይቼአለሁ
	ጽዮን ሆይ ስልሽ ድንግል ሆይ እጠግባለሁ

የእግዚአብሔር ጥበቡ በአንቺ ተገለጠ
የአዳም ዘር በሙሉ ከሞት አመለጠ
የመዳን ምክንያት ማርያም አንቺ ነሽ
ለፍጥረቱ ሁሉ መሰላል የሆንሽ
ነገን ባላውቅ እኔንም ቢያስፈራኝ
አንቺ ካለሽኝ በፍጹም አልወድቅም
በፊትሽም እንድቆም ለምስጋና
ማርያም ልበልሽ በትህትና

	ትውልዱ በሙሉ ለምስጋና ይቁም
	በአንቺ ስለሆነ የቀረለት መርገም
	አዳም ከነ ልጁ በሰማይ በምድር
	ማርያም ማርያም ይበል ተአምርሽን ይናገር
	ጨለማው ከፊቴ ተገፈፈ
	ማርያም በምልጃሽ ልቤ አረፈ
	ከጐኔ ነሽ ስልሽ እጽናናለሁ
	እሳት ገደሉን ሁሉንም አልፈዋለሁ
