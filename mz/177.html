<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ድንግል ሆይ ወደኔ ትመጪ ዘንድ
ድንግል ሆይ ወደኔ ትመጪ ዘንድ እንዴት ይሆናል
እመቤቴ ወደኔ ትመጪ ዘንድ እንዴት ይሆናል
ደካማ ነኝ እኔ ምግባር ይጐለኛል /2/
	በሥጋዊ ሳይሆን በመንፈስ አይኖቼ 
	ለማየት እሻለሁ ከልቤ ጓጉቼ
	ስራዬ የከፋ መሆኑን አውቃለሁ
	ስምሽንም መጥራት እጅግ እፈራለሁ
ክብርሽ የበዛ ነው ቤዛዊተ ኩሉ
ምህረት ታሰጫለሽ ላመነብሽ ሁሉ
ባንቺ የተመካ ምንም አያገኘው
የገሀነም እሳት ሲኦልም አይነካው
	የልዑል ማደሪያ የሲና እጸጳጦስ
	አንቺን ላመስግንሽ ከደዌ እንድፈወስ
	ፍቀጅልኝ ድንግል ካንቺ ጋር እንድኖር
	ልጅሽን ማልጅልኝ እንዲያበቃኝ ለክብር
ምንም ተስፋ የለኝ ያላንቺ እናቴ
እመካብሻለሁ እስከዕለተ ሞቴ
የምስኪኖች አጽናኝ የችግር ቀን ደራሽ
የልቤ ማረፊያ ምግቤ መጠጤ ነሽ
	የጌታዬ እናት ድንግል እመቤቴ
	ተጠብቃ ትኑር ባንቺ ዘንድ ሕይወቴ
	የትህትና ምንጭ የፍቅር ውቅያኖስ 
	ጠጥቼ ልርካብሽ ድንግል እንድቀደስ