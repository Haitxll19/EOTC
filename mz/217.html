<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ይኩነኒ 
		ይኩነኒ በከመ ትቤለኔ /2/
		አለች የእኛ እናት በትህትና
		በሥጋም በነፍስም ንጽህት ናትና
		ድንግል በክልኤ ንጽህት ናትና

አዳም ቃል ኪዳን መፈጸሚያው ሲደርስ
ላከው ገብርኤልን ወደ ቤተ መቅደስ
በእግዚአብሔር ሕሊና ተስላ የነበረች
ከሰማይ የመጣ ቃሉን ተቀበለች
			ዳግሚት ሰማይ አርያም  ሆነች
			ይደረግ ብላ በትህትና ተቀበለች

ማርያም ሆይ አትፍሪ ብሎ እያረጋጋት
ካንቺ የሚወለደው መድኃኒት ነው አላት
ወንድ ስለማላውቅ ይህ እንዴት ይሆናል
ብላ ጠየቀችው ድንግልን ደንቋታል
			ከሴቶች መሃል አንቺ ልዩ ነሽ
			በሕግ ሳይሆን በድንግልና ትጸንሻለሽ

ሕይወት ሊቀዳባት አድሯል በማህጸኗ
አይኖርም ከእንግዲህ የሄዋን መርገሟ
የሐዲሱ ኪዳን አዲስ ብሥራታችን
ምክንያት ድህነት አለች እናታችን
			ቃልህ ይፈጸም ይደረግ ብላ
			ተዓምር ተሰማ በኢየሩሳሌም ናዝሬት ገሊላ

እጅግ አስደመመን የገብርኤል ዜና
የነዘካርያስ ከቶ አይደለምና
ለተመረጠችው የደረሰው ብሥራት 
ዓለምን ከመሞት ከመርገሟ ዋጃት፡፡