<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿﻿ኢትዮጵያ እጅሽን
ኢትዮጵያ እጅሽን ዘርጊ ወደ አምላክ ወደ አዶናይ
ሕዝብሽን ከሞት የሚያድን ይውጣልሽ የምህረት ፀሐይ /2/
	
	ሕጻናት ወላጆች አጥተው በሜዳ ሲበታተኑ
	ንስሮችሽ ወጣቶች አልቀው የአፈር ሲሳይ ሲሆኑ
	የሞት መልአክ ተልኮብሽ መሬትሽ አጣ ፀጥታ
	ቁጣውን እንዲመልሰው ለምኚ ለሰማይ ጌታ

ታማሚው እያጣጣረ ጤነኛው ቆሞ ሲፈራ
አምላክሽ ይቅር ይበልሽ ይለፍሽ ይሄ መከራ
አበውን ይዘሽ ተነሽ ጸሎትን ቆመሽ አድርሽ
ያብርደው እሳት ንዳዱን በምልጃሽ በልመናሽ

	ልጆችሽ ቅጣት ገብቷቸው እንዲያዩ ወደ አምላካቸው
	መከራው ትምህርት ሆኖአቸው ይመለስ ታካች ልባቸው
	የበደልነው ታግሶ ቁጣውን እርሱ መልሶ
	ይማረን ይቅር ይበለን ጽኑ ምህረቱን አድርሶ

አሕዛብ ተነጋገሩ አምላክሽ እረሳሽ ብለው
ልጆችሽ ሞት ሲፈጃቸው እያዩ እጅግ ተገርመው
ጉልበትሽ እንዳይሰበር ምርኩዝሽ እርሱ ነውና
ደዌ ቸነፈሩን ያርቅ አቅራቢ ጽኑ ልመና 