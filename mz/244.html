<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="lyrics.css">
    <title>Song Title - Lyrics</title>
</head>
<body>

    <button class="back-button" onclick="goBack()"></button>

    <script>
        function goBack() {
            window.history.back();
        }
    </script>
    <div class="lyrics-text">
  
  
  ﻿ጽዮን ሆይ እያልኩ

ጽዮን ሆይ እያልኩ እጠራሻለሁ

ሕጉን አፍርሼ ተራቁቻለሁ

ገባች ከአፌ በለስዋን ቆረጥኩ

ወጣሁ ከገነት እያጎነበስኩ

	ከአምላኬ ይልቅ ሰማሁ ከሳሼን 

	በሀሰት መርቶ ናደብኝ ክብሬን

	አውልቄ ጣልኩት ያደራ ልብሴን

	እርቃኔ ቀረሁ አፈርኩ እራሴን

የገነት ደጃፍ ቢዘጋም በሩ

አዩሽ ዓይኖቼ እያሻገሩ

ከንጹህ አካሌ ከዘሬ ቀርተሽ

ዳግም ከበርኩኝ ጌታዬን ወልደሽ

	ማርያም ልበልሽ የተስፋ ስንቄ 

	አከብርሻለው ፊትሽ ወድቄ

	በዘርሽ ወድቋል የሞት ሰንሰለት

	አልፎ ሌሊቱ ያለቀስኩበት

ከክብሬ ሀገር ወጣሁ ፈጥኜ

በደሌ ገብቶኝ ራሴን ኮንኜ

ወደኔ መጣ የሚወደኝ

በአፉ ሞልቶ አዳም እያለኝ

	እንደምን ልየው እኔስ አፈርኩኝ

	በከፋው ገድሌ ተሸማቀቀኩኝ

	ሰይፍ አልያዘም ዛሬም ፍቅር ነው

	ተስፋ የሰጠኝ ድንግል አንቺን ነው

	ማርያም ልበልሽ . . . .

ጣቴ ቢቀስር ወደሄዋን

በምክንያቶቼ አልዳንኩም እኔ

ትዕዛዙን ጥሼ ወጣሁ ከሀገሬ

ለፍቅር ሚዛን በቆመች ፍሬ

ጸጋ ስሞላው ከሕይወት ሀገር

ማን ይመልሰኝ ለማን ልናገር

አንቺን በተስፋ ተጠባበኩኝ

የገባልኝን ቃል እያሰብኩኝ

ማርያም ልበልሽ  . . . . . . ትንቢቱ ደርሶ እስከሚፈጸም

	ዓይኔ በተስፋ አልተከደነም

	ናፈቀች ነፍሴ ያንቺን መወለድ

	የእዳ ጽሕፈቱ እስከሚቀደድ

እውነት ነው ቃሉ ጊዜው ደረሰ

ካንቺ ተወልዶ ክሴ ፈረሰ

የሕይወት በሬን ቁልፍ አግኝቻለሁ

ባፈሰሰው ደም ተቀድሻለሁ

	ማርያም ልበልሽ የተስፋ ስንቄ

	አከብርሻለሁ ፊትሽ ወድቄ

	በዘርሽ ወድቋል የሞት ሰንሰለት……

	በልጅሽ ማህተም ገባሁኝ ከገነት