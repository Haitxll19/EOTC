<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿ገድሉ ታምራቱ እጅግ ብዙ ነው
ጣኦትን አዋርዶ የተሸለመው 
የተዋህዶ ኮከብ ተክለ ሐዋርያ
አባ ተክለሃይማኖት ዘ ኢትዮጵያ 
	ዳግማዊ ዮሐንስ ጠፈር የታጠቀ
	ንጹህ ባህታዊ ጠላት ያስጨነቀ
	የፀጋዘአብ ፍሬ ዛፍ ሆኖ በቀለ 
	በደብረ ሊባኖስ መናኝ አስከተለ
ደካማ መስሏቸው በአንድ እግሩ ቢያዩት 
ባለስድስት ክንፉ ተክልዬ የእኛ አባት
እርሱስ አንበሳ ነው ይናገር ደብር አስቦ
ሌጊዮን ሲዋረድ እፍረት ተከናንቦ
	ከካህናት መካከል ኅሩይ ነው ተክልዬ
	መጣሁ ከገዳምህ ልሳለምህ ብዬ
	ኢትዮጵያዊው ቅዱስ አባ ተክለሃይማኖት
	ወልድ ዋህድ ብለህ ከጥንቱ ቀደስካት
የባረከው ውሃ የረገጥከው መሬት
ገላህ ያረፈበት ሆኗል ጸበል እምነት
ኑና ተመልከቱ ድውያን ሲፈቱ
ይሰብካል ተክልዬ ዛሬም እንደጥንቱ