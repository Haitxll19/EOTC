<!DOCTYPE html>

<html>
    <head>
        <meta http-equiv="CONTENT-TYPE" content="text/html; charset=UTF-8">
   <pre>﻿የጻድቅ ሰው ጸሎት
የጻድቅ ሰው ጸሎት ያድናል /2/
የነፍስን ቁስል ይጠግናል /2/
	የፍቅር እመቤት ቤዛዊተ ኲሉ
	ለልጅሽ አሳስቢ በደላችንን ሁሉ
	ስለቃል ኪዳኑ የቃሉ መሃላ
	ልመናሽን ሰምቶ አይለንም ችላ
ገብረመንፈስ ቅዱስ ጻድቁ አባታችን
ረድኤት በረከት ይድረስ ለሁላችን
አባ ተክለሃይማኖት መቁጠሪያህን አንሳ
ለምን ለልጆችህ እንዳናይ አበሳ
	የእግዚአብሔር ወዳጅ ገብረክርስቶስ
	ልመና ጸሎትህ መድኃኒት ለነፍስ
	ፍቅርህ አይለየን ቂርቆስ ሆይ አደራ
	ነፍሳችን እንድትድን ከሲኦል መከራ
ጸሎቷ ደረሰ የክርስቶስ ሰምራ
የእግዚአብሔርን ልብ አንኳኩቶ ሊያራራ
ያቺ ቅድስት እናት ሰማዕቷ አርሴማ
ለምና አስገባችን ከጻድቃን ከተማ
	 አባ ሃብተማርያም የብርሃን አምሳል
	በጸሎትህ አትርሳን ወድቀን እንዳንዝል
	ቅዱሳን ነቢያት ሐዋርያት ሁላችሁ
	ዘወትር አይለየን ጸሎት ልመናችሁ
