<!DOCTYPE html><script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>
<center>﻿ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ረቡዕ።
<br><br>
ኩሉ ሠራዊተ ሰማያት ይብሉ ብፅዕት አንቲ ሰማይ ዳግሚት ዲበ ምድር ኆኅተ ምሥራቅ ማርያም ድንግል ከብካብ ንጹሕ ወመርዓ ቅዱስ፡ ነፀረ አብ እምሰማይ ወኢረከበ ዘከማኪ። ፈነወ ዋሕዶ ወተሰብአ እምኔኪ። ሰአሊ ለነ ቅድስት።

ኩሉ ትውልድ ያስተበፅዑኪ ለኪ ለባሕቲትኪ ኦ እግዝእትነ ወላዲተ አምላክ። ተነበዩ ላዕሌኪ ዐቢያተ ወመንክራተ ኦ ሀገረ እግዚአብሔር እስከ ኮንኪ አንቲ ማኅደረ ለፍሡሓን። ኵሎሙ ነገሥተ ምድር የሐውሩ በብርሃንኪ ወአሕዛብኒ በፀዳልኪ። ኦ ማርያም ኩሉ ትውልድ ያስተበፅዑኪ ወይሰግዱ ለዘተወልደ እምኔኪ ወያዐብዩዎ። ሰአሊ ለነ ቅድስት።

አንቲ ዘበአማን ደመና እንተ አስተርአይኪ ለነ ማየ ዝናም። ትእምርተ ዋሕዱ ረሰየኪ አብ መንፈስ ቅዱስ ኀደረ ላዕለኪ ወኃይለ ልዑል ጸለለኪ። ኦ ማርያም አማን ወልድኪ ቃለ ወልደ አብ ዘይነብር ለዓለም መጽአ ወአድኃነነ እምኃጢአት። ዓብይ ውእቱ ክብር ዘተውህበ ለከ ኦ ገብርኤል መልአክ ዜናዊ ፍሡሓ ገጽ ሰበከ ለነ ልደተ እግዚእ ዘመጽአ ኀቤነ። ወአብሠርካ ለማርያም ድንግል ዘእንበለ ርስሐት ወትቤላ ተፈሥሒ ኦ ምልእተ ጸጋ እግዚአብሔር ምስሌኪ። ሰአሊ ለነ ቅድስት።

ረከብኪ ጸጋ መንፈስ ቅዱስ ኀደረ ላዕሌኪ ወኀይለ ልዑል ጸለለኪ ኦ ማርያም አማን ወለኪ ቅዱስ መድኅኑ ለኩሉ ዓለም። መጽአ ወአድኃነነ። ሰአሊ ለነ ቅድስት።

ግብረ ድንግል ይሴብሕ ልሳንነ ዮም ንወድሳ ለማርያም ወላዲተ አምላክ በእንተ ዘተወልደ እምኔሃ በሀገረ ዳዊት እግዚእነ ወመድኃኒነ ኢየሱስ ክርስቶስ ንዑ ኩልክሙ አሕዛብ ናስተብጽዓ ለማርያም እስመ ኮነት እመ ድንግል ወፅሙረ። ተፈሥሒ ኦ ድንግል ንጽሕት እንተ አልባቲ ርኩስ ዘመጽአ ቃለ አብ ወተሰብአ እምኔሃ። ተፈሥሒ ኦ ሙዳይ እንተ አልቦቲ ነውር ፍጽምት ዘአልባ ርስሐት። ተፈሥሒ ኦ ገነት ነባቢት ማኅደሩ ለክርስቶስ ዘኮነ ዳግማይ አዳም በእንተ አዳም ቀዳሚ ብእሲ። ተፈሥሒ ኦ ጸዋሪቱ ለዋሕድ ለዘኢተፈልጠ እምሕፅነ አቡሁ። ተፈሥሒ ኦ ከብኮብ ንጹሕ ሥርግው በኵሉ ሥነ ስብሐት መጽአ ወተሰብአ እምኔኪ። ተፈሥሒ ኦ ዕፀ ጰጦስ እንተ ኢያውዐያ እሳተ መለኮት። ተፈሥሒ ኦ አመት ወእም ድንግል ወሰማይ ሰማያዌ እንተ ጾረት በሥጋ ዘይጼዐን ዲበ ኩሩቤል። ወበእንተዝ ንትፈሣሕ ወንዘምር ምስለ መላእክት ቅዱሳን በፍሥሐ ወበሐሤት ወንበል ስብሐት ለእግዚአብሔር በሰማያት ወሰላም በምድር ሥምረቱ ለሰብእ። እስመ ኪያኪ ሠምረ ዘሎቱ ክብር ወሰብሐት። ሰአሊ ለነ ቅድስት።

የዐቢ ክብራ ለማርያም እምኵሎሙ ቅዱሳን። እስመ ድልወ ኮነት ለተወክፎ ቃለ አብ ዘይፈርህዎ መላእክት ወየኩትዎ ትጉሃን በሰማያት። ጾረቶ ማርያም ድንግል በከርሣ። ይእቲ ተዐቢ እምኪሩቤል ወትፈደፍድ እምሱራፌል። እስመ ኮነት ታቦተ ለአሐዱ ዘእምቅድስት ሥላሴ ዛቲ ይእቲ ኢየሩሳሌም ሀገሮሙ ለነብያት ወማኅደረ ፍሥሐሆሙ ለኩሎሙ ቅዱሳን ሕዝብ ዘይነብር ውስተ ጽልመት ወጽላሎተ ሞት ብርሃን ዐቢይ ሰረቀ ላዕሌሎሙ እግዚአብሔር ዘየዐርፍ በቅዱሳኒሁ ተሰብአ እምድንግል ለመድኃኒተ ዚአነ። ንዑ ርእዩ ዘንተ መንክር ወዘምሮ ዘምሩ በእንተ ምሥጢር ዘተከሥተ ለነ። እስመ ዘኢይሰባእ ተሰብአ ቃል ተደመረ። ወዘአልቦ ጥንት ኮነ ቅድመ። ወለዘአልቦ መዋዕል ኮነ ሎቱ መዋዕል። ዘኢይትዐወቅ ተከስተ ወኢይትረአይ ተርእየ ወልደ እግዚአብሔር ሕያው። ጥዩቀ ኮነ ሰብአ ኢየሱስ ክርስቶስ ዘትማልም ወዮም ወክመ ውእቱ እስከ ለዓለም። አሐዱ ህላዌ ሎቱ ንስግድ ወንሰብሕ። ሰአሊ ለነ ቅድስት።

ሕዝቅኤል ነቢይ ኮነ ስምዐ በእንቲአሃ ወይቤ ርኢኩ ኆኅተ በምሥራቅ ኅቱም በዐቢይ መንክር ማኅተም አልቦ ዘቦአ ዘእንበለ እግዚአ ኀያላን ቦአ ውስቴታ ወወፅአ። ሰአሊ ለነ ቅድስት።
ኆኅትሰ ድንግል ይእቲ እንተ ወለደት ለነ መድኅነ። እምድኅረ ወለደት ኪያሁ ነበረት በድንግልና ከመትካት ቡሩክ ውእቱ ፍሬ ከርሥኪ ኦ ወላዲተ እግዚእ ዘመጽአ ወአድኃነነ እምእድ ጸላኢ ዘአልቦ ምሕረት። አንቲ ፍጽምት ወቡርክት። ረከብኪ ሞገሰ በኀበ ንጉሠ ስብሐት አምላክ ዘበአማን። ለኪ ይደሉ ዕበይ ወክብር እምኩሎሙ እለ ይነብሩ ዲበ ምድር። ቃለ አብ መጽአ ወተሰብአ እምኔኪ። ወአንሶሰወ ምስለ ሰብእ። እስመ መሐሪ ውእቱ ወመፍቀሬ ሰብእ አድኀነ ንፍሳቲነ በምጽአቱ ቅዱስ። ሰአሊ ለነ ቅድስት።
