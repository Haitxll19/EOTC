<!DOCTYPE html><script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>
<center>﻿ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሠሉስ።
<br><br>
እክሊለ ምክሕነ ወቀዳሚተ መድኃኒትነ ወመሠረተ ንጽሕነ ኮነ በማርያም ድንግል እንተ ወለደት ለነ እግዚአብሔር ቃለ ዘኮነ ሰብአ በእንተ መድኃኒትነ እምድኅረ ኮነ ሰብአ ጥዩቀ አምላክ ፍጹም ውእቱ ወበእንተዝ ወለደቶ እንዘ ድንግል ይእቲ መንክር ኀይለ ወሊዶታ ዘኢይትነገር። ሰአሊ ለነ ቅድስት።
እስመ በፈቃዱ ወበሥምረተ አቡሁ ወመንፈስ ቅዱስ መጽአ ወአድኃነነ።

ዐቢይ ውእቱ ስብሐተ ድንግልናኪ ኦ ማርያም ድንግል ፍጽምት ረከብኪ ሞገስ እግዚአብሔር ምስሌኪ አንቲ ውእቱ ሰዋስው ዘርእየ ያዕቆብ እምድር ዘይበጽሕ እስከ ሰማይ ወመላእክተ እግዚአብሔር የዐርጉ ወይወርዱ ውስቴታ። ሰአሊ ለነ ቅድስት።

አንቲ ውእቱ ዕፅ ዘርእየ ሙሴ በነደ እሳት ወኢትውኢ። ዘውእቱ ወልደ እግዚአብሔር መጽአ ወኀደረ ውስተ ከርስኪ ወእሳተ መለኮቱ ኢያውዐየ ሥጋኪ። ሰአሊ ለነ ቅድስት።
አንቲ ዉእቱ ገራህት ዘኢተዘርዐ ውስቴታ ዘርዕ ወጽአ እምኔኪ ፍሬ ሕይወት። አንቲ ውእቱ መዝገብ ዘተሣየጠ ዮሴፍ ወረከበ በውስቴታ ባሕርየ ዕንቈ ክቡረ ዘውእቱ መድኃኒነ ኢየሱስ ክርስቶስ ተጸውረ በከርሥኪ ወወለድኪዮ ውስተ ዓለም። ሰአሊ ለነ ቅድስት።

ተፈሥሒ ኦ ወላዲተ እግዚእ ኃሤቶሙ ለመላእክት። ተፈሥሒ ኦ ንጽሕት ዜናሆሙ ለነቢያት። ተፈሥሒ እስመ ረከብኪ ሞገሰ እግዚአብሔር ምስሌኪ፡ ተፈሥሒ እስመ ተወከፍኪ ቃሎ ለመልአክ ፍስሐ ኩሉ ዓለም። ተፈሥሒ ኦ ወላዲተ ፈጣሬ ኵሉ ዓለም። ሰአሊ ለነ ቅድስት።

ተፈሥሒ እስመ ድልወ ተሰመይኪ ኦ ወላዲተ አምላክ። ተፈሥሒ ኦ መድኃኒታ ለሔዋን። ተፈሥሒ እንተ አጥበውኪ ሀሊበ ለዘይሴስዮ ለኵሉ ፍጥረት። ተፈሥሒ ኦ ቅድስት እሞሙ ለኵሎሙ ሕያዋን። ናንቀዐዱ ኀቤኪ ትስአሊ በእንቲአነ። ሰአሊ ለነ ቅድስት።

ኦ ድንግል ኦ ቅድስት ኦ ወላዲተ እግዚእ እስመ ወለድኪ ለነ ንጉሠ፤ መንክር ምሥጢር ኀደረ ላዕሌኪ ለመድኃኒተ ዚአነ። ናርምም እስመ ኢንክል ፈስሞ ጥንቁቀ ነጊረ በእንተ ዕበዩ ለውእቱ ገባሬ ሠናያት በብዙኅ መንከር ራእይ። ሰአሊ ለነ ቅድስት።

ቃለ አብ ሕያው ዘወረደ ውስተ ደብረ ሲና ወወሀበ ሕገ ለሙሴ ወከደነ ርእሰ ደብር በጊሜ ወጢስ በጽልመት ወነፋስ ወበድምፀ ቃለ አቅርንት ይጌሥጽ ለእለ ይቀውሙ በፍርሃት። ሰአሊ ለነ ቅድስት።

ውእቱኬ ዘወረደ ኀቤኪ፤ ኦ ደብር ነባቢት በትሕትና መፍቀሬ ሰብእ ተሰብአ እምኔኪ ዘእንበለ ውላጤ ፍጹመ ሥጋ ነባቢ ዘከማነ በመንፈሰ ጥበብ አምላክ ኃደረ ላዕሌሃ ኮነ ፍጹመ ሰብአ ከመ ያድኅኖ ወይሥረይ ኃጢአቶ ለአዳም። ወያንብሮ ውስተ ሰማያት ወያግብኦ ኀበ ዘትካት መንበሩ በዕበየ ሣህሉ ወምሕረቱ። ሰአሊ ለነ ቅድስት።
ዕበያ ለድንግል ኢይትከሃል ለተነግሮ። እስመ እግዚእ ኀረያ መጽአ ወኀደረ ላዕሌሃ ዘየሐድር ውስተ ብርሃን ኀበ አልቦ ዘይቀርቦ ተጸውረ በከርሣ ተሰዐተ ተ አውራኃ ዘኢይትረአይ ወዘኢትዓወቅ ወለደቶ ማርያም እንዘ ድንግል ይእቲ። ሰአሊ ለነ ቅድስት።

ዘውእቱ ዕብን ዘርእየ ዳንኤል ነቢይ ዘተበትከ እምደብር ነዋኅ ዘእንበለ እድ ዘውእቱ ቃል ዘወጽአ እምኀበ አብ መጽአ ወተሰብአ እምድንግል ዘእንበለ ዘርአ ብእሲ ወአድኃነነ። ሰአሊ ለነ ቅድስት።

ኮንኪ አጽቀ ንጹሐ ወሙዳየ አሚን። ርትዕት ሃይማኖቶሙ ለቅዱሳን አበዊነ። ኦ ንጽሕት ወላዲተ አምላክ ድንግል ኅትምት ወለድኪ ለነ ቃለ አብ ኢየሱስ ክርስቶስ መጽአ ለመድኃኒትነ። ሰአሊ ለነ ቅድስት።

አንቲ እሙ ለብርሃን ክብርት ወላዲተ እግዚእ እንተ ጾርኪዮ ለቃል ዘኢይትረአይ። እምድኅረ ወለድኪ ኪያሁ ነበርኪ በድንግልና። በስብሐት ወበባርኮት ያዐብዩኪ። ሰአሊ ለነ ቅድስት።
አይ ልሳን ዘይክል ነቢበ ዘይትነገር በእንቲአኪ ኦ ድንግል ንጽሕት እሙ ለቃለ አብ ኮንኪ መንበሮ ለንጉሥ ለዘይጸውርዎ ኪሩቤል። ናስተበፅዐኪ ኦ ቡርክት፤ ወንዘክር ስምኪ በኩሉ ትውልደ ትውልድ ኦ ርግብ ሠናይት እሙ ለእግዚእነ ኢየሱስ ክርስቶስ። ሰአሊ ለነ ቅድስት።

ተፈሥሒ ኦ ማርያም እም ወአመት። እስመ ለዘውስተ ሕጽንኪ ይሴብሕዎ መላእክት ወኪሩቤል ይሰግዳ ሎቱ በፍርሀት ወሱራፌል ዘእንበለ ፅርዓት ይሰፍሑ ክነፊሆሙ ወይብሉ ዝንቱ ውእቱ ንጉሠ ስብሐት መጽአ ይሥረይ ኃጢአተ ዓለም በዕበየ ሣህሉ። ሰአሊ ለነ ቅድስት።
