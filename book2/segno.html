<!DOCTYPE html><script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>
<center>﻿ውዳሴሃ ለእግዝእትነ ማርያም ድንግል ወላዲተ አምላክ ዘደረሰ ላቲ ቅዱስ ኤፍሬም ሶርያዊ በመንፈስ ቅዱስ ዘይትነበብ በዕለተ ሰኑይ። 
<br><br>
ፈቀደ እግዚእ ያግዕዞ ለአዳም ኅዙነ ወትኩዘ ልብ ወያግብኦ ኀበ ዘትካት መንበሩ። ሰአሊ ለነ ቅድስት።

ሠረቀ በሥጋ እምድንግል ዘእንበለ ዘርአ ብእሲ ወአድኃነነ።ለሔዋን እንተ አስሐታ ከይሲ ፈትሐ ላዕሌሃ እግዚአብሔር እንዘ ይብል ብዙኀ አበዝኆ ለሕማምኪ ወለጻዕርኪ ሠምረ ልቡ ኀበ ፍቅረ ሰብእ ወአግዐዛ። ሰአሊ ለነ ቅድስት።

ኢየሱስ ክርስቶስ ቃል ዘተሰብአ ወኀደረ ላዕሌነ ወርኢነ ስብሐቲሁ ከመ ስብሐተ አሕዱ ዋሕድ ለአቡሁ ሠምረ ይሣሀለነ። ሰአሊ ለነ ቅድስት።

ርእየ ኢሳይያስ ነቢይ በመንፈሰ ትንቢት ምሥጢሮ ለአማኑኤል ወበእንተዝ ጸርሐ እንዘ ይብል ሕፃን ተወልደ ለነ። ወልድ ተውህበ ለነ። ሰአሊ ለነ ቅድስት።

ተፈሣሕ ወተሐሠይ ኦ ዘመደ ዕጓለ እምሕያው እስመ አፍቀሮ እግዚአብሔር ለዓለም ወመጠወ ወልዶ ዋሕደ ከመ ይሕየው ኵሉ ዘየአምን ቦቱ እሰከ ለዓለም ፈነወ ለነ መዝራዕቶ ልዑለ። ሰአሊ ለነ ቅድስት።

ዘሀሎ ወይሄሉ ዘመጽአ ወካዕበ ይምጽእ ኢየሱስ ክርስቶስ ቃል ዘተሰብአ እምኔኪ ዘእንበለ ውላጤ ኮነ ፍጹመ ሰብአ ኢተበአደ ወኢተፈልጠ በኵሉ ግብሩ ወልድ ዋሕድ አላ አሐዱ ራእይ ወአሐዱ ህላዌ ወአሐዱ መለኮት ዘእግዚአብሔር። ቃል ሰአሊ ለነ ቅድስት።

ተፈሥሒ ኦ ቤተ ልሔም ሀገሮሙ ለነቢያት እስመ በኀቤኪ ተወልደ ክርስቶስ ዳግማይ አዳም ከመ ያግብኦ ለአዳም ቀዳሚ ብእሲ እምድር ውስተ ገነት ይስዐር ፍትሐ ሞት። ኦ አዳም መሬት አንተ ወትገብእ ውስተ መሬት ኀበ ሀለወት ብዝኅት ኃጢአት በህየ ትበዝኅ ጸጋ እግዚአብሔር። ሰአሊ ለነ ቅድስት።

ትትፌሣሕ ወትትሐሠይ ኵሉ ነፍስተ ሰብእ ምስለ መላእክት ይሰብሕዎ ለክርስቶስ ንጉስ ይጸርሑ ወይበሉ ስብሐት ለእግዚአብሔር በሰማያት ወሰላም በምድር ሥምረቱ ለሰብእ እሰመ ሰዐረ ዘትካት ወነሠተ ምክሮ ለጸላኢ። ወሠጠጠ መጽሐፈ ዕዳሆሙ ለአዳም ወለሔዋን ወረሰዮሙ አግዓዝያነ ዘተወልደ ለነ በሀገረ ዳዊት መድኃኒነ ኢየሱስ ክርስቶስ። ሰአሊ ለነ ቅድስት።

ብርሃን ዘበአማን ዘያበርህ ለኵሉ ሰብእ ለእለ ይነብሩ ውስተ ዓለም በእንተ ፍቅረ ሰብእ መጻእከ ውስተ ዓለም ወኵሉ ፍጥረት ተፈሥሐ በምጽአትከ እስመ አድኃንኮ ለአዳም እምስሕተት ወረሰይካ ለሔዋን አግዓዚተ እምጻዕረ ሞት ወወሀብከነ መንፈሰ ልደት። ባረክናከ ምስለ መላእቲከ። ሰአሊ ለነ ቅድስት።
