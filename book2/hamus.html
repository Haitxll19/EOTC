<!DOCTYPE html><!DOCTYPE html>

<script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>
<center>
﻿ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ሐሙስ።
<br><br>
ዕፀ እንተ ርእየ ሙሴ በነደ እሳት ውስተ ገዳም ወአዕጹቂሃ ኢትውዒ ትመስል ማርያም ድንግል ዘእንበለ ሩኩስ ተሰብአ እማኔሃ ቃለ አብ ወኢያውዐያ እሳት መለኮቱ ለድንግል እምድኅረ ወለደቶ ድንግልናሃ ተረክበ ወመለኮቱ ኢተወለጠ። ኮነ ወልደ ዕጓለ እምሕያው አምላክ ዘበአማን መጽአ ወአድኃነነ። ሰአሊ ለነ ቅድስት።
<br>ናዐብየኪ ኵልነ ኦ እግዝእትነ ወላዲተ አምላክ። እስመ ሣህልኪ ይኩን ላዕለ ኩልነ።
<br>
ትምክሕተ ኵልነ ድንግል ማርያም ወላዲተ አምላክ ዘበእንቲአሃ ተስዕረ ዘቀዳሚ መርገም እንተ ኀደረት ዲበ ዘመድነ በዕልወት ዘገበረት ብእሲት በልዐት እምዕፅ ወበእንተ ሔዋን ተዐጽወ ኆኅተ ገነት። ወበእንተ ማርያም ድንግል ተርኅወ ለነ ዳግመ ከፈለነ ንብላዕ እምዕፀ ሕይወት ዘውእቱ ሥጋሁ ለክርስቶስ ወደሙ ክቡር በእንተ ፍቅረ ዚአነ መጸ ወአድኀነነ። አይ ልቡና ወአይ ነቢብ ወአይ ሰሚዕ ዘይክል አእምሮ ዝንቱ ምሥጢር መንክራተ ዘይትነበብ ላዕሌሃ እግዚአብሔር መፍቀሬ ሰብእ ፩ዱ ውእቱ ባሕቲቱ ቃለ አብ ዘሀሎ እምቅድመ ዓለም በመለኮቱ እንበለ ሙስና እም፩ዱ አብ መጽአ ወተሰብአ ወልድ ዋሕድ እምቅድስት እሙ። እምድኅረ ወለደቶ ኢማሰነ ድንግልናሃ። ወበእንተዝ ግህደ ኮነት ከመ ወላዲተ አምላክ ይእቲ። ኦ እሙቅ ብዕለ ጥበቡ ለእግዘአብሔር ከርሥ ዘፈትሐ ላዕሌሃ ትለድ በጻዕር ወሕማም ወኀዘነ ልብ ወኮነት ፈልፈለ ሕይወት ወወለደት ዘእንበለ ዘርአ ብእሲ ዘይስዕር መርገመ እምዘመድነ። ወበእንተዝ ንሰብሖ እንዘ ንብል ስብሕት ለከ ኦ መፍቀሬ ሰብእ ኄር ወመድኀኔ ነፍሳቲነ። ሰእሊ ለነ ቅድስት።
<br>
ኦ ዝ መንክር ወዕፁብ ኃይል ከርሣ ለድንግል ወላዲተ አምላክ ዘእንበለ ዘርእ። ስምዐ ኮነ መልአክ ዘአስተርአዮ ለዮሰፍ እንዘ ይብል ከመዝ እስመ ዘይትወለድ እምኔሃ እመንፈስ ቅዱስ ቃለ እግዚአብሔር ውእቱ ተሰብአ ዘእምበለ ውላጤ። ወለደቶ ማርያም ምክዕቢተ ዝንቱ ፍሥሓ ወይቤ ትወልዲ ወልደ ወይሰመይ አማኑኤል ዘበትርጓሜሁ እግዚአብሔር ምስሌነ ወዓዲ ይስመይ ኢየሱስሃ ዘያድኅኖሙ ለሕዝቡ እምኃጢአቶሙ። ያድኅነነ በኃይሉ ወይሥረይ ኃጢአተነ። እስመ ጥዩቀ አእምርናሁ ከመ አምላክ ውእቱ ዘኮነ ሰብአ ሎቱ ስብሐት እስከ ለዓለም። ኦ ዝ መንክር ልድተ አምላክ እማርያም እምቅድስት ድንግል አግመረቶ ለቃል ኢቀደሞ ዘርዕ ለልደቱ። ወኢአማሰነ በልደቱ ድንግልናሃ እምኀበ አብ ወጽአ ቃል ዘእንበለ ድካም። ወእምድንግል ተወልደ ዘእንበለ ሕማም ሎቱ ሰገዱ ሰብአ ሰገል አምፅኡ ዕጣነ ከመ አምላክ ውእቱ ወርቀ እስመ ንጉሥ ውእቱ ወከርቤ ዘይትወሀብ ለሞቱ። ማሕየዊ በእንቲአነ ተወክፈ በፈቃዱ ፩ዱ ውእቱ ባሕቲቱ ኄር ወመፍቀሬ ሰብእ። ሰአሊ ለነ ቅድስት።
<br>
ኦ ዝ መንክር ነሥእ አሐደ ዐፅመ እምገቦሁ ለአዳም ወለሐኮ እምኔሁ ብእሲተ ወኵሉ ፍጥረተ ዕጓለ እመሕያው። ተውህበ እግዚእ ቃለ አብ ተሰብአ እምቅድስት ድንግል ወተሰምየ አማኑኤል ወበእንተዝ ንስአል ኀቤሃ ኵሎ ጊዜ ከመ ታስተሥሪ በእንቲአነ ኀበ ፍቁር ወልዳ ኄርት ይእቲ በኀበ ኵሎሙ ቅዱሳን ወሊቃነ ጳጳሳት እስመ አምጽት ሎሙ ዘኪያሁ ይጸንሑ። ወለነብያትኒ አምጽአት ሎሙ ለዘበእንቲአሁ ተነበዩ። ወለሐዋርያትኒ ወለደት ሎሙ ዘሰበኩ በስም ውስተ ኵሉ አጽናፈ ዓለም። ለሰማዕት ወለመሃይማን ወጽአ እምኔሃ ዘተጋደሉ በእንቲአሁ ኢየሱስ ክርስቶስ ብዕለ ጸጋ ጥበቡ ዘኢይትዐወቅ። ንኅሥሥ ዕበየ ሣህሉ እስመ መጽአ ወአድኀነነ። ስአሊ ለነ ቅድስት።
<br>
መሐለ እግዚአብሔር ለዳዊት በጽድቅ ወኢይኔስሕ። እስመ እምፍሬ ከርሥከ አነብር ዲበ መንበርከ። ወሶበ ተወክፎ ውእቱ ጻድቅ ከመ እምኔሁ ይትወለድ ክርስቶስ በሥጋ ፈቀደ ይኅሥሥ ወይርከብ ማኅደሮ ዘእግዚአብሔር ቃል። ወፈጸመ ዘንተ በዐቢይ ትጋህ ወእምዝ ጸርሐ በመንፈስ ወይቤ ናሁ ሰማዕናሁ በኤፍራታ ወማኅደሮ ለአምላክ ያዕቆብ እንተ ይእቲ ቤተ ልሔም ዘኀረያ አማኑኤል ይትወለድ ውስቴታ በሥጋ ለመድኃኒተ ዚአነ። ካዕበ ይቤላ ካልዕ እምነቢያት ወአንቲኒ ቤተ ልሔም ምድረ ኤፍራታ ኢትቴሐቲ እምነገሥተ ይሁዳ። እስመ እምኔኪ ይወጽእ ንጉሥ ዘይርዕዮሙ ለሕዝብየ እስራኤል ኦ ዝ ነገር ለእሉ እለ ተነበዩ በእንተ ክርስቶስ ሎቱ ስብሐት ምስለ ኄር አብሁ ወመንፈስ ቅዱስ እምይእዜ ወእስከ ለዓለም። ሰአሊ ለነ ቅድስት።
<br>
ዳዊት ዘነግሠ ለእስራኤል አመይትነሥኡ ላዕሌሁ ዕልዋን ፈተወ ይስተይ ማየ እምዐዘቅተ ቤተ ልሔም። ፍጡነ ተንሥኡ መላህቅተ ሐራሁ ወተቃተሉ በውስተ ትዕይንተ ዕልዋን። ወአምጽኡ ሎቱ ውእተ ማየ ዘፈተወ ይሰተይ። ወሶበ ርእየ ውእቱ ጻድቅ ከመ አጥብዑ ወመጠው ነፍሶሙ ለቀትል በእንቲአሁ ከዐወ ውእተ ማየ ወኢሰትየ እምኔሁ። ወእምዝ ተኈለቈ ሎቱ ጽድቅ እስከ ለዓለም። አማን መነኑ ሰማዕት ጥዕማ ለዛ ዓለም። ወከዐው ደሞሙ በእንተ እግዚአብሔር ወተዐገሡ ሞተ መሪረ በእንተ መንግሥተ ሰማያት። ተሣሀለነ በከመ ዕበየ ሣህልከ። ሰአሊ ለነ ቅድስት።
<br>
አሐዱ ዘእምቅድስት ሥላሴ ርእዮ ትሕትናነ አጽነነ ሰማየ ሰማያት። መጽአ ወኀደረ ውስተ ከርሠ ድንግል ወኮነ ሰብአ ከማነ ዘእንበለ ኃጢአት ባሕቲታ። ወተወልደ በቤተ ልሔም። በከመ ሰበኩ ነቢያት አድኀነነ ወቤዘወነ ወረስየነ ሕዝበ ዚአሁ። ሰአሊ ለነ ቅድስት።
