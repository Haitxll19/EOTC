<!DOCTYPE html><script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>

 <center>   ﻿ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ቀዳሚት ሰንበት።
<br><br>
ንጽሕት ወብርህት ወቅድስት በኵሉ እንተ አቀፈቶ ለእግዚእ በእራኃ። ወኵሉ ፍጥረት ይትፌሥሑ ምስሌሃ። እንዘ ይጸርሑ ወይበሉ ሰአሊለነ ቅድስት።
ተፈሲሒ ኦ ምልእተ ጸጋ። ተፈሥሒ እስመ ረከብኪ ሞገሰ። ተፈሥሒ እግዚአብሔር ምስሌኪ።

ናስተበጽዕ ዕበየኪ ኦ ግርምት ድንግል ወንፌኑ ለኪ ፍሥሓ ምስለ ገብርኤል መልአክ። እስመ እምፍሬ ከርሥኪ ኮነ መድኃኒተ ዘመድነ። ወአቅረበነ ኀበ እግዚአብሔር አቡሁ። ሰአሊ ለነ ቅድስት።

ከመ ከብካብ ዘአልቦ ጥልቀት መንፈስ ቅዱስ ኀደረ ላዕሌኪ ወኃይለ ልዑል ጸለለኪ። ማርያም አማን ወለድኪ ቃለ ወልደ አብ ዘይነብር ለዓለም መጽአ ወአድኃነነ እምኃጢአት። ሰአሊ ለነ ቅድስት።

አንቲ ውእቱ ዘመድ ዘእምሥርወ ዳዊት። ወለድኪ ለነ በሥጋ መድኃኒነ ኢየሱስ ክርስቶስ ዋሕድ ቃል ዘእምአብ ዘእምቅድመ ዓለም ህልው ኅብአ ርእሶ ወነሥአ እምኔኪ አርአያ ገብር። ሰአሊ ለነ ቅድስት።

ኮንኪ ዳግሚተ ሰማይ ዲበ ምድር ኦ ወላዲተ አምላክ ዘእምበለ ርኵስ። ሠረቀ ለነ እምኔኪ ፀሐየ ጽድቅ። ወወለድኪዮ በከመ ትንቢተ ነቢያት ዘእንበለ ዘርዕ ወኢሙስና። ሰአሊ ለነ ቅድስት።

አንቲ ውእቱ ደብተራ እንተ ተሰመይኪ ቅድስተ ቅዱሳን። ወውስቴታ ታቦት በወርቅ ልቡጥ እምኵለሄ ወውስቴታ ጽላተ ኪዳን። መሶበ ወርቅ እንተ መና ኅቡእ ዘውእቱ ወልደ እግዚአብሔር መጽአ ወኀደረ ኀበ ማርያም ድንግል ዘእንበለ ርኵስ ተሰብአ እምኔሃ ቃለ አብ ወወለደቶ ውስተ ዓለም ለንጉሠ ሰብሕት መጽአ ወአድኀነነ ትትፌሣሕ ገነት እመ በግዕ ነባቢ። ወልደ አብ ዘይነብር ለዓለም መጽአ ወአድኀነነ እም ኃጢአት። ሰአሊ ለነ ቅድስት።

ተሰመይኪ እመ ለክርስቶስ ንጉሥ እምድኅረ ወለድኪ ኪያሁ ነበርኪ በድንግልና በመንክር ምሥጢር። ወለድኪዮ ለአማኑኤል ወበእንተዝ ዐቀበኪ እንበለ ሙስና። ሰአሊ ለነ ቅድስት።
አንቲ ውእቱ ሰዋሰው ዘርእየ ያዕቆብ እግዚአብሔር ላዕሌሁ። እስመ ጾርኪ በከርሥኪ ኅቱም ዘኢይትዐወቅ እምኵለሄ። ኮንኪ ለነ ሰአሊተ ኀበ እግዚእነ ኢየሱስ ክርስቶስ ዘተሰብአ እምነኪ በእንተ መድኃኒትነ። ሰአሊ ለነ ቅድስት።

ናሁ እግዚእ ወፅአ እምኔኪ ኦ ቡርክት ጽርሕ ንጽሕት ያድኅን ኵሎ ዓለመ ዘፈጠረ በዕበየ ሣህሉ ንሰብሖ ወንወድሶ። እስመ ውእቱ ኄር ወመፍቀሬ ሰብእ። ሰአሊ ለነ ቅድስት።
ተፈሥሒ ኦ ምልእተ ጸጋ ድንግል ዘእንበለ ርኵስ። ልሕኵት ንጽሕት ክብረ ኵሉ ዓለም። ብርሃን ዘኢትጠፍእ። መቅደስ ዘኢትትነሠት በትረ ሃይማኖት ዘኢትጸንን። ምስማኮሙ ለቅዱሳን ሰአሊ ለነ ኀበ ወለድኪ ኄር መድኃኒነ ይምሐረነ ወይሣሀለነ ይስረይ ኃጢአተነ። ሰአሊ ለነ ቅድስት።
