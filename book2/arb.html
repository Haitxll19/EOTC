<!DOCTYPE html><script src="../bootstrap/js/jquery.js"></script>
 <script src="../bootstrap/js/bootstrap.js"></script>
<meta http-equiv="CONTENT-TYPE" content="text/html; charset=UTF-8">
   
        <meta name="viewport" content="width=device-width, initial-scale=1">
 <link rel="stylesheet" type="text/css" href="../bootstrap/css/bootstrap.css">
 <!-- Optional Bootstrap theme -->
 <link rel="stylesheet" href="../bootstrap/css/bootstrap-theme.css">

</head>

<body id="anbody">
 <nav id="myNavbar" class="navbar navbar-inverse navbar-fixed-top" role="navigation">
 <div class="container">
  <div class="navbar-header">
   <button1 type="button" data-target="#navbarCollapse" data-toggle="collapse" class="navbar-toggle">
               <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button1>
    <a href="#" class="navbar-brand"><h7>ውዳሤ ማርያም</h7></a>
   </div>
   <!-- Collection of nav links and other content for toggling -->
   <div id="navbarCollapse" class="collapse navbar-collapse">
    <ol class="nav navbar-nav">
     <li class="active"><a href="../1.html">Home</a></li><br>
    <li><a href="zewtr.html">የዘወትር ፀሎት</a></li><br>
    <li><a href="yiwedswa.html">ይዌድስዋ መላዕክት</a></li><br>
   <li><a href="segno.html">ሰኞ</a></li><br>
     <li><a href="selus.html">ሰሉስ</a></li><br>
   <li><a href="rob.html">ረቡዕ</a></li><br>
     <li><a href="hamus.html">ሐሙስ</a></li><br>
   <li><a href="arb.html">አርብ</a></li><br>
     <li><a href="qdame.html">ቀዳሚት ሰንበት</a></li><br>
   <li><a href="senbet.html">ሰንበት</a></li><br>
  
      </ol>
      </div>
  </div>
 </nav><br><br>
    <style>h7{
font-size:14px;
}
   </style>﻿﻿
<html manifest="dailyoffice.cache">
<head>
    <meta name="viewport" content="user-scalable=no, width=device-width, initial-scale=1.0, maximum-scale=1.0" />
	<meta http-equiv="content-type" content="text/html; charset=utf-8" />
    <meta name="apple-mobile-web-app-capable" content="yes" />
	<meta name="apple-mobile-web-app-status-bar-style" content="black" />
	<link rel="apple-touch-icon" href="images/apple-touch-icon.png" />
	<link rel="apple-touch-icon-precomposed" href="images/apple-touch-icon.png" />
	<link rel="apple-touch-startup-image" href="images/phone_startup.png" />
	<link rel="stylesheet" href="dailyoffice.css" />

	<script type="text/javascript" charset="utf-8">
		window.onload = function() {
		  setTimeout(function(){window.scrollTo(0, 1);}, 100);
		}
	</script>

</head>

<body style="overflow-x: scroll; overflow-y: scroll; ">
<ul class="data"><br>
	<li>
<span style="color: #000000;font-size:12px;font-weight: bold">
<br>
<p><span style="color: #000000;font-size:18px;font-weight: bold"><br>
<center>﻿ውዳሴሃ ለእግዝእትነ ማርያም ድንግል ወላዲተ አምላክ ዘይትነበብ በዕለተ ዓርብ።
<br><br>
ቡርክት አንቲ እምአንስት ወቡሩክ ፍሬ ከርሥኪ ኦ ማርያም ድንግል ወላዲተ አምላክ ዘእንበለ ርኩስ። ሠረቀ ለነ እምነኪ ፀሐየ ጽድቅ ወአቅረበነ ታሕተ ክነፊሁ። እስመ ውእቱ ፈጠረነ። ሰአሊ ለነ ቅድስት።

ለኪ ለባሕቲትኪ ኦ እግዚእትነ ወላድዲተ አምላክ እመ ብርሃን አንቲ ናዐብየኪ በስብሓት ወበውዳሴ።ቡርክት አንቲ ተአብዪ እምሰማይ ወትከብሪ እምድር ወላዕለ ኩሉ ሕሊናት። መኑ ዘይክል ነቢበ ዕበየኪ፤ ወአልቦ ዘይመስል ኪያኪ። ኦ ማርያም መላእክት ያዐብዩኪ ወሱራፌል ይሴብሑኪ። እስመ ዘይነብር ዲበ ኪሩቤል ወሱራፌል መጽአ ወኀደረ ውስተ ከርሥኪ መፍቀሬ ሰብእ አቅረበነ ኀቤሁ። ዘዚአነ ሞተ ነሥአ ወእንቲአሁ ሕይወተ ወሀበነ። ዘሎቱ ክብር ወስብሐት። ሰአሊ ለነ ቅድስት።

ቡርክት እንቲ ማርያም ወቡሩክ ፍሬ ከርሥኪ። ኦ ድንግል ወልላዲተ አምላክ ምክሖን ለደናግል። ዘእምቅድመ ዓለም ህልው ተሰብአ እምኔኪ ብሉየ መዋዕል። ወጽአ እምከርስኪ ሥጋነ ነሥአ። ወመንፈሶ ቅዱስ ወሀበነ። ወረሰየነ ዕሩያነ ምስሌሁ በብዝኃ ኂሩቱ አንቲ ተዐብዪ እምብዙኃት አንሥት እለ ነሥአ ጸጋ ወክብረ። ኦ ማርያም ወላዲተ አምላክ ሀገር መንፈሳዊት ዘኀደረ ላዕሌሃ እግዚአብሔር ልዕል። እስመ ዘይነብር ዲበ ኪሩቤል ወሱራፌል በእራኅኪ ሐቀፍኪዮ ወዘይሴሲ ለኵሉ ዘሥጋ በብዝኃ ኂሩቱ አኀዘ አጥባተኪ ወጠበወ ሐሊበ ዘውእቱ አምላክነ መድኃኔ ኵሉ ይርዕየነ እስከ ለዓለም ንስግድ ሎቱ ወስብሖ። እስመ ውእቱ ፈጠረነ። ሰአሊ ለነ ቅድስት።

ማርያም ድንግል ሙዳየ ዕፍረት። ነቅዐ ፈልፈለ ማየ ሕይወት ፍሬ ከርሣ አድኀነ ኵሎ ዓለመ ወሠዐረ እምኔነ መርገመ። ወገብረ ሰላመ ማእከሌነ በመስቀሉ። ወበትንሣኤሁ ቅድስት አግብኦ ለብእሲ ዳግመ ውስተ ገነት። ሰአሊ ለነ ቅድስት።

ማርያም ንጽሕት ድንግል ወላዲተ አምላክ ማእምንት ሰአሊተ ምሕረት ለውሉደ ሰብእ። ሰአሊ ለነ ኀበ ክርስቶስ ወልድኪ ይሥረይ ኃጢአተነ። ሰአሊ ለነ ቅድስት።

ማርያም ድንግል ትጸርሕ በቤተ መቅደስ። ወትብል የአምር እግዚአብሔር ከመ አልብየ ዘአአምር ባዕድ ወኢምንትኒ ዘእንበለ ድምፀ ቃሉ ለመልአክ ዘአብሠረኒ በክብር ወይቤለኒ ሰላም ለኪ ኦ ቅድስት ድንግል ጾርኪ ዘኢይጸወር አግመርኪ ዘኢይትገመር። ወአልቦ ዘያገምሮ ምንትኒ ይበዝኅ ውዳሴኪ ኦ ምልእተ ጸጋ በኩሉ ክብር። እስመ ኮንኪ አንቲ ማሕደረ ቃለ አብ አንቲ ውእቱ መንጦላዕት ስፍሕት አንተ ታስተጋብኦሙ ለመሃይምናን ሕዝበ ክርስቲያን ወትሜህሮሙ ሰጊደ ለሥሉስ ማሕየዊ። አንቲ ውእቱ ዘፆርኪ ዓምደ እሳት ዘርእየ ሙሴ ዘውእቱ ወልደ እግዚአብሔር መጽአ ወኀደረ ውስተ ከርሥኪ ኮንኪ ታቦቶ ለፈጣሬ ሰማያት ወምድር። ጾርኪዮ በከርሥኪ ተሰዐተ አውራኃ አንቲ ማእምንት ለዘኢያገምርዎ ሰማያት ወምድር። ኮንኪ ተንከተመ ለዕርገት ውስተ ሰማይ። ብርሃንኪ የዐቢ እምብርሃነ ፀሐይ። አንቲ ውእቱ ምሥራቅ ዘወጽአ እምኔኪ ኮከብ ብሩህ ዘነጸርዎ ቅድሳን በፍሥሐ ወበሐሤት ዘፍትሐ ላዕለ ሔዋን ትለድ በጻዕር ወሕማም። አንቲሰ ማርያም ሰማዕኪ ዘይብል ተፈሥሒ ኦ ምልእተ ጸጋ። ወለድኪ ለነ ንጉሠ እግዚአ ኩሉ ፍጥረት መጽአ ወአድኀነነ። መሐሪ ውእቱ ወመፍቀሬ ሰብእ በእንተዝ ንዌድሰኪ በከመ ገብርኤል መልአክ እንዘ ንብል ቡርክት አንቲ ማርያም ወቡሩክ ፍሬ ከርሥኪ። ተፈሥሒ ኦ ምልእተ ጸጋ እግዚአብሔር ምስለኪ። ሰአሊ ለነ ቅድስት።
